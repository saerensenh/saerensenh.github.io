<p><b>23. april 2020</b></p>

Manglende forståelse af min sultestrejke

Kære Hans og Susanne

Hans, til sidste samtale udtrykte du manglende forståelse af min sultestrejke. Jeg tror det skyldes følgende faktorer. Korriger mig endelig:

1. Du ser en person foran dig, som fremstår psykisk og fysisk normal. 
2. Du har ikke forholdt dig til mine oplevelser og erfaringer gennem fire år.
3. Du fokuserer primært på det psykiatriske aspekt, ikke det sociale.
4. Jeg lider af en psykiatrisk ikke-alvorlig tilstand, ADD, som du har behandlet.


Faktum er imidlertid:

1. Det har hele tiden primært været det sociale aspekt, der har været vigtigst.
2. Du fokuserer ikke på det sociale aspekt eller dets betydning.
3. Jeg har mistet alt pga. en nu tilbagevist fejldiagnose.
4. Alt jeg har gjort skyldes fejldiagnosen.
5. Socialt har fejldiagnosen været katastrofal og eksistentielt truende.
6. Jeg har mistet alt pga. denne, og har kroniske selvmordstanker.
7. Mine leveforhold har været ulidelige og uacceptable gennem nu fire år.


Konklusion:

1. Hvis jeg skal generhverve en tålelig tilværelse, skal fejldiagnosen fjernes. 
2. Det er din opgave, som en psykiater, der har fortalt mig, at jeg ikke er psykotisk.
3. Sundhedsstyrelsen tror fejlagtigt at jeg er: psykotisk, paranoid og utilregnelig.
4. Som læge kan jeg aldrig få en normal tilværelse før Sundhedsstyrelsen korrigeres.


Dit forslag om generhvervelse af min autorisation er ikke den korrekte. 

Du har ikke forholdt dig til mine oplevelser gennem fire år. Derfor forstår du mig ikke. 

Du forstår ikke at mine pårørende og jeg har forsøgt alt menneskeligt mulig uden held.

Du forstår ikke at jeg snart ender på gaden igen, og bla. derfor er mere end desperat.

Jeg har for år tilbage fået forbud mod at kontakte Sundhedsstyrelsen. 

Mine pårørende og jeg kan intet gøre længere. 

Jeg beder dig om at skrive til Sundhedsstyrelsen om hvordan jeg gennem ca. seks måneder har været.

Det nægter du desværre. Det betyder, at jeg ikke har en chance og at der ikke er mere jeg kan gøre. Fordi jeg forlængst har gjort alt det rigtige, ofte flere gange.

Jeg ønsker ikke at leve en tilværelse, som den jeg lever nu længere. Fire år er nok. Det er kun gået den forkerte vej, og derfor er der jo heller ingen positive fremtidsudsigter.

Når du ikke forholder dig til min fortid, mine pårørende, jeg selv - og når du kun kender til en brøkdel af, hvad en praktiserende læges fejldiagnose har resulteret i - så er det ikke mærkeligt at du ikke forstår mig.

Du har eksempelvis ikke engang forholdt dig til politiets fem uberettigede ransagninger af mig, og som spiller en væsentlig rolle for mig. 

Jeg kan ikke vente længere på at du eller dine kolleger retter ind efter virkeligheden. 

De første år havde jeg mentale ressourcer til at fortsætte kampen. Nu er jeg udbrændt og vil ikke længere. 

Jeg censurerer mine pårørendes stemmer på de optagelser jeg har fra vores samtaler. Jeg udleverer ikke mennesker jeg holder af.

Der står alligevel i journalen hvad de mennesker, der kender mig bedst, har fortalt dig, nemlig at jeg aldrig nogensinde har været psykotisk.

Alle optagelser og dokumenter skal ud på nettet. Jeg sender mails med relevante links til alle politikere, myndigheder, interesseorganisationer etc. 

Jeg ved selvfølgelig godt at den handling i sig selv, og i modstrid med psykiatrien som fag, opfattes som psykotisk, men det er den naturligvis ikke, og jeg er i øvrigt ligeglad hvad psykiatere mener er psykotisk.

Jeg fortsætter med at sulte til jeg dør eller til at myndighederne erkender, at jeg ikke er psykotisk.

Alternativt til, at du skriver to linjer til Sundhedsstyrelsen om din vurdering af mig. Jeg fortæller dig ikke hvad du skal skrive, bare at du gøre det. 

Hvis du vidste, hvad jeg har været igennem, så ville du helt sikkert forstå mig.

Du burde egentlig kigge på hvad jeg har skrevet på Facebook. Men jeg ved at du har travlt, så det er nok mere et utopisk ønske fra min side af.

Venlig hilsen,

Tidligere læge, Kjeld, d. 23. april 2020.


<p><b>Datasvindel</b></p>
Det var i 2014 og jeg var ved at afslutte min étårige stilling som videnskabelige assistent på Enhed for Funktionel Billeddannelse (FIUNIT) på Glostrup Hospital. Jeg skulle bruge ansættelsen til at forberede en efterfølgende stilling som ph.d. studerende. Formålet med dette projekt var at undersøge MR-skanninger af middelaldrende mænd i den befolkningsundersøgelse der gik under navnet ”Metropolit-kohorten”.  Arbejdet var spændende og jeg havde det som en fisk i vandet. Jeg opdagede dog hurtigt at der var noget der ikke stemte på den lille forskningsafdeling: Alt der drejede sig om formalia sejlede. Formelt set var jeg ansat på Sundhedsvidenskabeligt Fakultet på Københavns Universitet, som min ansættelseskontrakt nævnte var mit arbejdssted og tjenestested, men jeg havde udelukkende min gang på Glostrup Hospital. Der var intet formelt samarbejde mellem FIUNIT og mit institut på universitetet. Ansættelseskontrakten var måneder forsinket, og først i tredje forsøg var den korrekt udfyldt.  

I løbet af ansættelsen opstod der flere problemer. Jeg fik intet befordringsfradrag, og der var ingen ferie eller feriepenge. Jeg havde hverken en tillidsrepræsentant eller arbejdsmiljørepræsentant. Jeg var i kontakt med min fagforening Yngre Læger flere gange, men her var der absolut ingen hjælp at hente. 
Jeg opdagede tilfældigvis at overlægen der ansatte mig, ikke selv ansat det sted hvor han ansatte mig, samt at han ikke engang havde nogen formel tilknytning til stedet. Det var ikke noget jeg blev informeret om. Overlægen havde både fortalt mig og skrevet til mig at han var min nærmeste overordnede og chef, men også det var faktuelt forkert; det var professoren på universitetet der var det, og ham mødte jeg aldrig. Overlægen var altså ansat på Glostrup Hospital, jeg ikke.

I forbindelse med den ph.d. jeg skulle påbegynde umiddelbart efter stillingen som videnskabelig assistent, var overlægen min hovedvejleder. Men cirka to uger før jeg skulle påbegynde min ph.d., fik jeg at vide at overlægen ikke måtte være min hovedvejleder. Årsagen var at han var tilknyttet Klinisk Institut, som var et andet institut end hvor jeg var ansat, og selv ikke der havde han tilknytning i en grad at han havde lov til at kalde sig for lektor, som var et krav for at være hovedvejleder. Som en panikhandling måtte jeg i sidste øjeblik ændre ph.d. protokollen, så min hovedvejleder blev bivejleder og jeg fik en anden hovedvejleder. Han var dog tydeligvis ikke interesseret i at have denne rolle, og når han skrev mails til mig, benævnte han konsekvent min bivejleder som min ”hovedvejleder”.    

Jeg kunne og måtte til nød finde mig i alle disse forhold, men det, der imidlertid var umuligt for mig at acceptere var, da det blev klart for mig at overlægen ikke havde styr på de personfølsomme oplysninger der stammede fra forsøgsdeltagerene i Metropolit kohorten; faktisk var det ikke kun sygdomsoplysningerne fra denne gruppe af syge og raske forsøgsdeltagere, der talte over tusinde personer, men også tilsvarende oplysninger fra alle de andre studier, som overlægen var engageret i. Samlet set drejede det sig om adskillige tusinder forsøgsdeltagere. Det drejede sig oven i købet også om patienter, der var indlagt på Glostrup Hospital, og skulle MR scannes. Overlægen havde etableret sit eget IT-system, der kørte parallelt med Glostrup Hospitals IT system. Men til forskel fra hospitalets lukkede system, som opfyldte lovgivningens krav til håndtering af disse fortrolige oplysninger, gjorde overlægens selvbestaltede IT system det ikke; han opbevarede oplysningerne på selvindkøbte Mac computere, som stod på Glostrup Hospital, men som ikke var godkendt af hospitalet. Det var muligt at overføre data fra disse Mac computere ud fra hospitalet, og overlægen havde da også efter eget udsagn en mindre database hjemme hos sig selv, som indeholdt gen data fra andre forsøgsdeltagere. Han oprettede også sin egen database, som han oven i købet delte med forskere på andre afdelinger på hospitalet, men som ikke var anmeldt til Datatilsynet og som på ingen måde overholdt persondataloven. Databasen som man skulle indføre forskningsresultaterne i, var så dårligt lavet, at brugerne nemt kunne komme til at ændre de indtastede data. Jeg slog overlægen op i den offentligt tilgængelige database på Datatilsynets hjemmeside, som oplistede hvilke forskere der havde lov til at håndtere og opbevare personhenførbare og fortrolige oplysninger på syge og raske forsøgsdeltagere, og hans navn figurerede ingen steder. 

Af de mange datahåndteringsfadæser var en af de værste at overlægen havde lagt tusinder af fortrolige og personhenførbare oplysninger ud i en Google kalender. En masse uvedkommende havde adgang til denne kalender, og det galt også mig selv. Den var et meget håndfast bevis på at overlægen havde brudt loven.  
Det var ikke kun de elektroniske data den var gal med. De forskere der havde undersøgt Metropolit kohorten ved tidligere lejligheder, havde noteret de personhenførbare og fortrolige resultater på et papirskema. Det var der to problemer ved: dels at de havde opbevaret skemaerne så sjusket at de bogstaveligt talt lå og flød til frit skue på hylder, på gulvet og bag skriveborde; dels at resultaterne var så ufuldstændigt og ulæseligt skrevet på skemaerne, at de for en stor dels vedkommende var ulæselige. Man havde så indskrevet oplysningerne i den førnævnte database, men da den var så dårligt lavet og forskerne så sjuskede, opstod der nogle ufrivilligt komiske situationer, hvor jeg i databasen f.eks. kunne læse at forskeren (formentligt) havde en indskrevet en patients højde som var det BMI. At nogle forsøgsdeltagere havde BMI på eksempelvis 173, var naturligvis nemt at gennemskue, men der var masser af tilfælde hvor det ikke kunne lade sig gøre
.     
De forhold bekymrede mig meget, og jeg kunne jo læse persondataloven og sundhedsloven på retsinformation.dk, hvor der sort på hvidt stod hvordan personhenførbare og fortrolige helbredsoplysninger skulle håndteres. Og der var ingen tvivl om at overlægen ikke havde fulgt loven. Det førte til at jeg få uger før jeg afsluttede min stilling som videnskabelig assistent og skulle til at påbegynde min tilværelse som ph.d. studerende, begik mit livs største fejltagelse.

Mit livs største fejltagelse
Denne bestod i at jeg ganske forsigtigt udtrykte min bekymring om forholdene om datahåndtering til overlægen. Jeg beskyldte ham ikke for noget, og kritiserede ham ikke. Jeg talte med nogle af de andre forskere om det, og også de vidste at der var noget helt galt, men deres reaktion begrænsede sig til at knytte hænderne i lommen. Overlægen fejede min bekymring væk med en latter. Der var intet galt, alt var i sin skønneste orden. Få dage efter sluttede min ansættelse planmæssigt, og det var meningen at jeg skulle starte direkte efter som ph.d. studerende. Sidste arbejdsdag mødte overlægen imidlertid ikke ind på arbejde. Den dag jeg skulle starte som ph.d. studerende havde jeg stadig ikke hørt fra ham. Jeg prøvede at kontakte ham, men uden resultat. Jeg opsøgte ph.d. skolen på Sundhedsvidenskabeligt Fakultet for at høre hvad der skete, men de nægtede at udtale sig. De sagde bare at det var noget jeg skulle tale med min hovedvejleder om. Han var dog heller ikke til at få fat i. Dagene gik, og så kom der et kortfattet svar fra overlægen: han havde sat min ph.d. stilling i bero på grund af samarbejdsvanskeligheder. Det havde han gjort tre dage efter jeg skulle have startet, men altså ikke informeret mig om det. Selv om min stilling som ph.d. studerende var fuldt finansieret, godkendt og alle overlæger og professorer havde anbefalet mig og skrevet under på min ansøgning, var det hele tabt.

Nu da overlægen kun var bivejleder, var det op til min hovedvejleder at afgøre om jeg kunne fortsætte. Efter tre måneders betænkningstid hvor jeg ikke fik løn, kom hovedvejlederens lakoniske svar så: ”Du har samarbejdsproblemer med din hovedvejleder, det er ikke noget jeg kan gøre noget ved”. Det var ikke blot et nedslående svar, men også et absurd et; det var jo ham der var hovedvejleder. Havde han glemt det eller foretrak han at omtale sig selv i tredje person? 

Nu havde jeg således intet arbejde. Jeg havde mistet en ph.d. Og som følge af en relativ ny lov om lægers videreuddannelse (den såkaldte 4. årsregel) kunne jeg heller ikke blive speciallæge. Det var prisen for at gøre min borgerpligt og pligt som læge. Men det skulle vise sig at være en alt for høj pris at betale for at være lovlydig og hæderlig. 

Nu havde jeg tilmed fået et ekstra problem: Overlægen vidste jeg var bekendt med de uacceptable forhold. Nu var jeg blevet stemplet som en person man ikke kunne samarbejde med. Og hvordan skulle jeg kunne forklare over for en fremtidig arbejdsgiver at jeg havde mistet en ph.d. stilling? Det var en katastrofe og jeg havde intet andet valg end at anmelde overlægen til Datatilsynet for brud på persondataloven. 

Jeg skrev et dokument hvor jeg i detaljer redegjorde for forholdene. Til dokumentet vedlagde jeg både skærmbilleder af den ulovlige Googlekalender, samt billeder jeg havde taget af papirerne med personfølsomme og fortrolige data, der lå og flød. Jeg vedlagde ligeledes alle de e-mails fra overlægen der beskrev databasen og de andre forhold, samt mine mails til overlægen, hvor jeg kom med konstruktive forslag til hvordan man kunne opbevare og håndtere fortrolige forsøgsdata. Først ringede jeg til Datatilsynet og aftalte et møde. Til mødet afleverede jeg alt materialet og forklarede en medarbejder hvordan forholdene var. Nu ville de ulovlige forhold forhåbentligt blive standset. Desværre hørte jeg intet fra Datatilsynet i en rum til, hvorfor jeg sendte alt materialet til dem igen via min E-boks. Nu havde jeg dokumenteret at jeg havde henvendt mig til dem. 

I mellemtiden havde jeg på mirakuløs vis fået et nyt job som læge på Onkologisk Afdeling på Rigshospitalet. Jeg havde oplyst til ansættelsessamtalen at jeg som direkte konsekvens af at overlægen havde stoppet min ph.d. ansættelse, ikke kunne blive speciallæge. Det var ikke noget problem, fik jeg at vide. For at gøre en lang historie kort, så ombestemte den uddannelsesansvarlige overlæge sig desværre efter kun 14 dages ansættelse. Jeg blev kaldt ind til et møde hvor jeg fik at vide at med mindre det lykkedes mig at få dispensation fra den regel, der afholdt mig fra at blive speciallæge, var jeg uønsket på afdelingen. Man ville ikke spilde en stilling på en der ikke var nogen fremtid i. Jeg ansøgte Sundhedsstyrelsen om dispensation tre gange og fik afslag tre gange. Nu var der gået nogle måneder til, og da jeg ikke fik dispensationen, blev jeg indkaldt til et endnu et møde. På det fik jeg at vide, at jeg måtte vælge mellem at melde mig syg med stress eller blive frisat. Da jeg ikke anede hvordan jeg skulle forholde mig, valgte jeg sygemeldingen med stress. Det var her jeg kom i forbindelse med den praktiserende læge, der skulle udfærdige en mulighedserklæring til mig.   
 
Jeg fortalte den praktiserende læge om min forliste ph.d. stilling, om at jeg var uønsket som læge på Onkologisk Afdeling fordi jeg ikke måtte blive speciallæge, om det ultimatum jeg havde fået – samt naturligvis – om datasvindlen. I forhold til sidstnævnte blev hun dog ved med at påstå at jeg var paranoid og at det ikke passede, for hvis det gjorde det, ville Datatilsynet jo have grebet ind. Desværre havde denne instans intet foretaget sig på baggrund af mine henvendelser, men nu var det bydende nødvendigt at de gjorde det, for ellers ville den praktiserende læge diagnosticere mig som paranoid og med vrangforestillinger. Jeg var nu sygemeldt med stress, men det var først et stykke tid herefter jeg faktisk begyndte at blive stresset og det på grund af den praktiserende læge. Jeg anmeldte endnu en gang datasvindlen til Datatilsynet, som fortsat intet foretog sig. Jeg anmeldte herefter sagen til Styrelsen for Patientsikkerhed og Sundhedsstyrelsen, men heller ikke de foretog sig noget. 

Begyndelsen til enden
Den 1. juni 2016 var jeg oppe hos min daværende praktiserende læge for at få hende til at lave mulighedserklæringen om, da jeg ikke var og aldrig havde været stresset. Det som skulle have været en kortvarig sygemelding, havde nu varet et halvt år og jeg havde jeg fået nok.  Jeg var stille og rolig og høflig over for hende, da jeg venligst bad hende om skrive en ny mulighedserklæring, som lagde op til at jeg kunne returnere til arbejdsmarkedet, da jeg nu var fuldstændig afstresset og parat til at starte igen. Det var åbenbart for meget for den praktiserende læge. som efter fem minutters samtale sagde at hun ville indlægge mig på såkaldte røde papirer, altså på farekriteriet. 

Alt jeg fortalte hende var imidlertid sandt. Ikke kun fordi jeg sagde at det, men fordi andre mennesker havde givet mig ret i at det var sandt. Jeg havde naturligvis dokumentation for at jeg – i al ydmyghed – havde ret, men dels havde jeg ikke medbragt denne, fordi jeg ikke i min vildeste fantasi troede det var nødvendigt, og dels var det alligevel for omfangsrigt til at jeg kunne redegøre for det på de fem minutter lægen havde til rådighed. Der var tre hovedpunkter som den praktiserende læge mente var udtryk for sindssyge:  
Det var en voldsom overreaktion og jeg blev meget chokeret. og fortalte hende at det ville jeg under ingen omstændigheder, for jeg var hverken sindssyg eller til fare for mig selv eller andre, som var kriteriet for at tvangsindlægge mig akut. 

Jeg var godt muggen da overlægen dagen efter skulle vurdere mig, for at finde ud af om der var grundlag for at beholde mig på afdelingen mod min vilje. Jeg fortalte ham at jeg jo kunne dokumentere at det jeg sagde, var i fuld overensstemmelse med virkeligheden, men han sagde at det noget jeg bildte mig ind fordi jeg var sindssyg. Han vævede rundt og var ikke i stand til at begrunde præcis hvorfor jeg skulle være sindssyg. Jeg sagde til ham at det var pinligt at han som overlæge ikke kunne begrunde sin formodning med lægelige termer. Han svarede at jeg ikke skulle have for høje tanker om mig selv. Han gik men vendte tilbage efter et par timer. Nu kunne han godt begrunde hvorfor jeg var psykotisk; jeg havde nemlig tankeforstyrrelser, fortalte han. Han kunne dog ikke konkretisere hvilke tankeforstyrrelser jeg udviste. Måske fordi jeg ikke udviste nogen.
Jeg blev tvangsindlagt sidst på ugen, tilset af overlægen om lørdagen, men allerede om mandagen fik jeg lov til at gå hjem – uden at have modtaget nogen form for behandling mod psykose. For selv ikke den fornærmede overlæge kunne få sig selv til at behandle mig for noget jeg ikke fejlede. 
Nu havde jeg imidlertid en diagnose hængende over hovedet på mig, som ikke passede og som ikke ville forsvinde. Som læge vidste allerede på det tidspunkt at det var begyndelsen på enden. En gang psykotisk altid psykotisk, man kan ikke arbejde som læge hvis man er psykotisk og med god grund. Befolkningen kan ikke være tjent med en læge, der ikke er ved sine fulde fem, og skræmmeeksemplet var den jyske psykiater, der var hjerneskadet, men som fortsatte med at arbejde til trods herfor og derved nåede at ødelægge mange menneskers liv. 

Som direkte følge af den praktiserende læges fejldiagnose mistede jeg derfor min autorisation som læge. Dermed kunne jeg ikke arbejde og blev nødt til at acceptere at få pension. Denne ydelse var så lav at jeg ikke havde råd til at beholde mig toværelses lejlighed, og jeg blev derfor hjemløs. Jeg måtte bo i et lille værelse i kælderen hos mine forældre, og da der ikke var plads til mine møbler måtte jeg smide dem ud. Alle mine øvrige ejendele måtte opmagasineres i et lagerrum, indtil jeg heller ikke havde råd til det længere, og måtte kassere det meste jeg ejede. Tilbage havde jeg kun mine bøger fra medicinstudiet og mit tøj.

Til sidst anmeldte jeg sagen til politiet, fordi konsekvenserne af de andre instansers neglect på det tidspunkt havde udartet sig til en katastrofe for mig. Københavns Vestegns Politi afviste desværre min anmeldelse. De kunne jo læse i deres IT system at den praktiserende læge havde diagnosticeret mig som psykotisk, og måske derfor ville de ikke så meget som at forholde sig til det materiale, jeg sendte til dem. Jeg var nu fredsløs. På samme tid erfarede jeg ved lidt af et tilfælde at den praktiserende læge havde foretaget flere opslag i mine helbredsoplysninger; og ikke nok med det, så havde hun også fået sin kompagnon og en tredje til at læse i mine fortrolige data. Det fremgik sort på hvidt af loggen på sundhed.dk. De fremgik af sundhedsloven og persondataloven at det var ulovligt. Også de forhold meldte jeg til både Styrelsen for Patientsikkerhed og Københavns Vestegns Politi, og på samme måde som de andre anmeldelser jeg havde foretaget, afviste både politi og styrelse at foretage sig noget som helst.    

I mellemtiden gjorde jeg alt der var menneskeligt muligt for at komme af med fejldiagnosen. Jeg havde et længerevarende forløb hos en privatpraktiserende psykiater, der endte med at konkludere at jeg ikke var psykotisk, men led af mild ADD, altså en medført opmærksomheds- og koncentrationsforstyrrelse, som er i familie med den mere kendte ADHD, men som altså intet har med psykose at gøre. Psykiateren nægtede dog at fjerne den fejlagtige psykosediagnose, udelukkende med den begrundelse at han jo var nødt til at stole på at den praktiserende læge havde haft ret. Og dermed var det game over for mig. Selv om jeg sendte erklæringen til Styrelsen for Patientsikkerhed, som kunne give mig min autorisation igen, nægtede de at forholde sig til den. Nu havde jeg mistet alt jeg igennem mange år havde arbejdet så hårdt på at opnå, og som jeg havde tilsidesat alt for. 

Jeg blev i efteråret 2016 så desperat at jeg kontaktede den praktiserende læge, for at få hende til at forholde sig til fakta og trække sin forkerte erklæring tilbage. Det endte desværre med at jeg blev så vred at jeg sagde noget der kunne opfattes som en trussel. Den anmeldte hun til politiet, som kom og anholdte mig. Det var uden forbehold forkert hvad jeg havde gjort, og jeg fortryder i dag bitteret at jeg tog kontakt til hende. Det ændrede selvfølgelig ingenting, og nu var jeg så ikke blot psykotisk, men også kriminel. Jeg tilbragte først to måneder i Vestre Fængsel, og efter jeg blev idømt en behandlingsdom uden længste tid, blev jeg så overflyttet til retspsykiatrisk afdeling på Psykiatrisk Center Glostrup. Nu kunne og ville jeg blive behandlet for en psykose, jeg ikke fejlede, og det ville ske med tvang.

Mens jeg sad varetægtsfængslet skete der dog noget ganske uventet og utroligt. Jeg fik via en aktindsigt, jeg havde fremsat omkring et halvt år forinden om hvordan det stod til med min anmeldelse, endelig svar fra Datatilsynet. Nu havde man efter fire år behandlet mine henvendelser, og det over fyrre sider lange dokument slog nu fast: jeg havde haft ret. Tilsynet havde udtalt kritik af Region Hovedstaden for deres håndtering af data. Selv om Datatilsynet kun havde forholdt sig til en mindre del af hvad jeg havde oplyst dem om, var der ingen tvivl om at overlægen havde brudt dansk lov i ond tro. Jeg var qua min frihedsberøvelse desværre forhindret i at bruge afgørelsen til noget, såsom at sende den til politiet og Styrelsen for Patientsikkerhed. Kort tid efter, den 29. november 2018, ankom jeg til retspsykiatrisk afdeling. Datatilsynets afgørelse havde journalnummeret 2018-632-023. Enhver kunne gå ind på Datatilsynets hjemmeside og se afgørelsen.
     
Konklusion
Fra begyndelsen af mente overlægen at jeg led af paranoid psykose, og at jeg skulle tvangsmedicineres om nødvendigt. Og da jeg konsekvent nægtede at lade mig behandle med medicin, der havde talrige og alvorlige bivirkninger, for en sygdom jeg ikke fejlede, var det ifølge overlægen nødvendigt med tvang. Hun var urokkelig i sin beslutning. Var jeg enig med hende, var jeg naturligvis psykotisk; var jeg uenig med hende, var jeg også psykotisk, for så havde jeg jo ingen sygdomsindsigt, og så var der per definition tale om psykose. Overlægen var dog storsindet: Som en kollegial gestus kunne jeg, i fald jeg accepterede den skadelige behandling, selv vælge hvilken type antipsykotisk medicin jeg skulle indtage. Jeg forsøgte at argumentere mod denne frivillige tvang med at det svarede til at lade en dødsdømt selv vælge sin henrettelsesmetode; foretrækker du hængning eller skydning? Et absurd pseudo-valg. Men så kunne hun skrive i journalen at hun skam havde fulgt mindstemiddelprincippet, og så havde hun sin ryg dækket.

Jeg havde været indlagt i over 60 dage, og hver dag skrev en af plejepersonalet hvordan jeg havde været i løbet af vagten. Via en aktindsigt kunne jeg læse at ingen – ingen – på noget tidspunkt havde skrevet at jeg var psykotisk. Jeg var rent faktisk blevet beskrevet som værende helt ”upåfaldende”, altså normal, og med 
Hun begrundede det med at hun jo både var overlæge og speciallæge i psykiatri, så alene af den grund måtte jeg lide af storhedsvanvid (persekutoriske vrangforestillinger) , når jeg var uenig med hvad hun sagde.   
Jeg prøvede flere gange at få overlægen til at forholde sig til  . hårdt presset sagde hun at jeg både havde hallucinationer, anvendte neologismer, samt led af vrangforestillinger.  hun var ikke i stand til at begrunde hvad mine vrangforestillinger konkret skulle bestå i , og dermed var det bare et postulat  

Slutning 
I skrivende stund sidder jeg og venter på at jeg skal tvangsmedicineres. Det har overlægen besluttet skal ske på onsdag, den 6. februar. Overlægens trussel og beslutning om tvang har bevirket at jeg især i den seneste måneds tid har haft en konstant knude af frygt i maven, har haft svært ved at sove og vågnet flere gange hver nat. Det er som at sidde og vente på at blive mentalt henrettet. 

Fordi jeg nægter at lade mig frivillig medicinere med skadelig medicin, kommer det til at ske med vold og magt, idet overlægen vil tilkalde det meste af plejepersonalet, det vil sige omkring 20 mennesker, der bogstaveligt talt med vold og magt vil fastholde mig og give mig en sprøjte med medicinen. Efter jeg er blevet bedøvet og passiviseret kan jeg sandsynligvis ikke længere skrive noget som helst meningsfuld eller sige fra overfor yderligere tvang. Da den fejldiagnose overlægen har givet mig (paranoid psykose) typisk er en livslang lidelse, og da min dom er uden længstetid, kan og vil overlægen tvinge mig til at leve resten af min tilværelse medicineret og som en zombie. Det er ikke et liv der er værd at leve. 

<h1>2017</h1>
<p>Det er meget ubehageligt at sende mails til så mange læger. Men det er kørt så langt ud at jeg ikke har noget valg. Nu har jeg kun småmønter tilbage. Ingen penge til advokat eller mad. Tømmer lageret i weekenden, fordi jeg ikke kan betale for det. Må smide en hel del ud. Min telefon lukkes vel også den 1. juni når jeg ikke kan betale denne måneds regning. Venter stadig på STPS. Er fortsat en belastning for min familie, hvilket jeg meget snart har været i et år.
</p>

<p>
Formanden for Dansk Psykiatrisk Selskab. For ca. et år siden fortalte jeg vedkommende præcis hvad der ville ske. Af alle mennesker burde han vide bedre; han kunne have forhindret ét års mareridt for mig, men undlod det helt bevidst. Styrelsen for Patientsikkerhed. Fået besked fra STPS: dels mere afventen i uvished, dels overdragelse af en sag til Sundhedsdatastyrelsen. Det er meningsløst, hvad skal jeg vente flere måneder yderligere på? Skal jeg afvente at STPS holder to måneders sommerferie?
</p>

<p>
22. maj 2017<b/></p>
I dag var dagen hvor banken endeligt lukkede mit VISA/DK-kort. Det betyder at jeg ingen penge har overhovedet, ikke engang til mad eller min advokat for dens sags skyld. Styrelsen for Patientsikkerhed har trukket alt i langdrag, hvilket er den direkte årsag til min katastrofale situation. Sagsbehandlingstider, habilitetsspørgsmål og forvaltningsloven generelt er en stående joke hos STPS. Imens de har sommerferie, rådner jeg op.
</p>

<p><b>19. maj 2017<b/></p>

<p>
Netop vågnet kl. 15.45 efter at have sovet siden midnat og kun vågnet enkelte gange. Det er ikke heden der gør at jeg vågner, men altid den samme følelse af panisk melankoli, følelsen af at jeg står stille og hele verdenen bevæger sig fremad. I dag er allerede ulidelig. Heldigvis er der kun ca. fire timer til at det bliver nogenlunde tåleligt at sidde på værelset.
</p>

<p>
	Generelt bliver det værre og værre. For en uge siden ville jeg have fået en af mine venner til at læse hvad myndighederne havde skrevet til mig, men nu er jeg ligeglad. De kan ikke længere skrive noget der gør en forskel. Tidligere kunne jeg forestille mig et scenarie hvor i det mindste nogle af mine problemer blev løst; måske fik jeg et brev fra STPS med positivt indhold? Det kan jeg ikke længere. Jeg kan ikke engang forestille mig hvordan det kan blive bedre. Jo, hvis jeg vinder i Lotto. Men jeg kan og vil ikke mere. Jeg kører linen helt ud. Jeg kan ikke vente til næste uge. Der er ingen der kan forvente at jeg sidder passivt og finder mig i tortur.
</p>

<p><b>18. maj 2017<b/></p>

<p>Iterationer. Nu har jeg meget snart befundet mig i helvede i ét helt år. Jeg ville hellere have tilbragt et år i fængsel, især hvis jeg kendte slutdatoen for straffens ophør. Der er i det mindste træningsfaciliteter i et fængsel, og de fysiske rammer hvor jeg er nu er helt utilstrækkelige.
</p>

<p>
Når man har været tvunget til passivitet så længe, sker der følgende: i starten er der et vist håb, og man forsøger at opretholde de daglige rutiner, en daglig gåtur, lidt interimistisk træning osv. Efterhånden som tiden går mister man håbet totalt - måske sker der noget i morgen, tænker man, men som månederne går, erfares det hurtigt at de eneste breve man får har et yderst negativt indhold; der har endnu ikke været én eneste positiv besked i min Eboks. Efterhånden bliver man apatisk i forhold til at åbne breve og tjekke E-boks. Belært af to års nådesløs virkelighed ved man at der intet godt er at læse i posten, og hver eneste gang man alligevel har bidt ubehaget i sig og åbnet brevene, er det som at få en dødsdom. Der skal ikke mere end én negativ besked til at få det hele til at vælte. Og jeg véd jo at jeg ikke går glip af noget positivt budskab. Fordi man intet oplever længere, er der intet nyt at skrive om, som hovedregel i hvert fald. Det, der fylder mest har ikke forandret sig i et års tid, og derfor ender man med at skrive det samme hver dag med lidt variation. Det hele kan kun blive værre.
</p>

<p>
Søvn. Fordi jeg intet har at foretage mig længere og fordi hvert vågent minut er ulideligt, har jeg trænet mig op til at sove rigtig længe. Det kræver totalt fravær af koffein, og derfor har jeg ikke drukket kaffe i omkring et år. Te og sodavand er naturligvis også et no-go.
</p>

<p>På gode dage, som i forgårs, kan jeg sove hele natten, være vågen nogle timer, falde i søvn igen og vågne ca. kl. 20 om aftenen. Jeg sover vel i gennemsnit 10 - 12 timer om natten og 2 - 4 timer i løbet af dagen. På den måde slipper jeg for at være så meget til stede og samtidig går dagene meget hurtigere. Eskapisme. Når jeg så er vågnet gæler det om at foretage sig et eller andet for derved at aflede opmærksomheden fra de helt indfølelige, meget negative tanker. Nu er problemet imidlertid at jeg efterhånden ikke kan koncentrere mig om noget særligt længe ad gangen. Det betyder igen at formålstjenestelig adfærd, som at læse eller gå i gang med andre konstruktive aktiviteter er umuligt for mig. Så jeg ender med at se YouTube al min vågne tid. Det er rædselsfuldt at tænke på hvordan jeg spilder min tid, men her er det netop pointen ikke at tænke.
</p>

<p>
I dag har været særlig rædselsfuld, helt sikkert pga. vejret. Hvis vejret fortsætter som i dag, bliver det virkeligt ubehageligt. Jeg lever kun for min familie og venners skyld. Tænk at nogen kan være så stupide at de ikke kan indse, at den måde jeg har det på er fuldstændig rationel. Prøv dog at overveje hvor mange, uoverkommelige forhindringer der er lagt i vejen for mig. Hver enkel forhindring er i sig selv en katastrofe, og gang det så med fem eller seks.
</p>

<p>
Jeg forstår ikke at der eksisterer folk med så ringe indlevelsesevne at de ikke kan forstå at jeg ikke har nogen fremtid. Eller nutid, eller fortid igennem de sidste to år. At mine levevilkår igennem så lang tid har været så elendige at det er uudholdeligt, at det er tortur for mig at sidde og vente i uvished. Det eneste jeg kan tænke på er hvordan jeg kan slippe ud af den torturlignende situation andre har sat mig i. Hvorfor bruge så mange kræfter på at ignorere mig, fremfor at give mig konstruktiv hjælp? Det bliver kun værre og værre jo mere man lader som ingenting; det ender helt, helt galt. I bedste, utopiske scenarie, har jeg mistet to år, som skulle have været de bedste år i mit liv.
</p>

<p>
Jeg er objektivt set blevet svindlet for en Ph.d. af overlæge E. R. Han er samtidig alene ansvarlig for at jeg aldrig kan blive speciallæge. Det var ikke min egen skyld. Hvorfor er der ingen der gider bruge 20 min på at læse hvad jeg har fremlagt her? Hvis den rette embedsmand brugte et minimum af tid, ville vedkommende da kunne se at den er helt gal.
</p>

<p>
Der er kun to muligheder tilbage: 1. Jeg får dispensation således jeg kan blive speciallæge, jeg får økonomisk kompensation af Kbh. Universitet for E. R. og Prof. M. L.s svindel, jeg får lov til at gennemføre den planlagte Ph.d., E. R. og M. L. bliver straffet for deres svindel og bedrag, jeg får kompensation for uberettiget udstødelse og fyring fra Onkologisk Afd., UT og HM bliver straffet for dette, samt for at have diskrimineret mig pga. uforskyldt overtrædelse af femårsfristen. 2. Jeg afslutter lidelsen selv. Ikke i dag eller i morgen, men om et par uger, en måned eller to. Der er ingen der kan eller må forhindre mig i det. Så kan man konkludere at mit liv var mindre værd end 20 min at en embedsmands tid.
</p>

<p>15. maj 2017<b/></p>
<p>
Kommunen. Endnu en dag i ydmygelsens tegn. Den startede dårligt og blev værre. Min kontanthjælpsansøgning som jeg indsendte for over en måned siden har jeg intet hørt om. Kommunen sendte ellers en kvittering på at den var indsendt. I ansøgningen skulle jeg under tro og love garantere at jeg ingen indtægt havde haft i ca. fire måneder, ingen formue havde, var forgældet (mindst -89000 kr.), intet ejede af værdi og heller ikke havde nogen bil. Jeg skrev i ansøgningen at jeg (på daværende tidspunkt) var medlem af Lægeforeningen og Yngre Læger, samt at jeg ganske vidst havde været medlem af en A-kasse (Akademikernes), som jeg havde indbetalt til i flere år, men at jeg ikke havde været berettiget til dagpenge og var blevet smidt ud efterfølgende, da jeg ikke kunne betale kontingentet.
</p>

<p>
Oppe på kommunen i dag fik jeg talt med en i Borgerservice. Hun fortalte at da jeg var blevet smidt ud ad min lejlighed i København og derefter var flyttet hjem til mine forældre, var jeg ikke berettiget til at få anvist en bolig. Der var således intet at gøre. Dog kunne jeg, hvis jeg modtog kontanthjælp, få min sag vurderet af et kommunalt udvalg (kan ikke huske navnet).
</p>

<p>
Jeg blev derfor henvist til Jobcentret, som lå et stykke derfra. Fik at vide at jeg bare skulle henvende mig dér. Vel ankommet til Jobcentret stod der en mand ved skranken. Kunne ikke trække et nummer nogen steder. Spurgte ham, om der var et nummer jeg skulle trække et sted, for jeg kunne ikke se at der skulle være et sådant system. Nej, svarede han, du kan kun henvende dig efter aftale med os. Forklarede ham at jeg havde været oppe i kommunens hovedbygning og efter et par minutter gav han sig. Fortalte om min situation og at jeg havde indsendt en kontanthjælpsansøgning over en måned forinden, men intet svar havde fået.
</p>

<p>
Hvordan det, ville han vide. Jeg indsendte ansøgningen via Borger.dk. Nej, sagde han, det kan ikke lade sig gøre. Forklarede at det var præcis hvad jeg havde gjort og at jeg oven i købet havde en kvittering fra indsendelsen. Han gentog bare. Ingen grund til at diskutere yderligere med fjolset, så jeg sagde bare, at jeg, hvor om alting var, havde indsendt ansøgningen. Så besværede han sig med at slå mig op i systemet.
</p>

<p>
Derefter stillede han de obligatoriske spørgsmål: hvad er din uddannelse? Jeg er læge, svarede jeg, men jeg må ikke arbejde som læge. Jeg kan dog sagtens arbejde med alt muligt andet, også sundhedsrelateret. "Læge", gentog han mens han indtastede det i systemet, og sagde at det var til jobformidlingen. Nej nej, sagde jeg, det er min uddannelse og tidligere hverv, men jeg må ikke arbejde som læge. Det er lige meget, jeg skal skrive det ind i systemet, var hans svar.
</p>

<p>
Derefter fik jeg udlevet 7 x sammenhæftede formulerer jeg skulle udfylde. Før du kan komme igen hos os, skal du forbi Økonomiafdelingen. Du kan ikke nå det i dag. Når du har været dér skal du vende tilbage til os på onsdag til et møde. Jeg kan allerede nu komme med et kvalificeret bud på resultatet af mødet: sagsbehandleren kan ikke forstå min situation. Det er for komplekst og jeg kan ikke forklare f.eks. hvorfor jeg ikke var berettiget til dagpenge i sin tid eller hvorfor jeg ikke havde råd til husleje. Derfor bliver der aftalt et nyt møde mens sagsbehandleren taler med nogen, der måske ved noget. Det ender med fiasko igen. Jeg kan intet gøre, hverken fra eller til.
</p>

<p>
Jeg tror ikke et sekund på at det lykkedes mig at få kontanthjælp, selv om jeg absolut mener jeg er berettiget hertil. Men jeg er tvunget til at forfølge kontanthjælpen, alene fordi det er det eneste rationelle at gøre. Det er absurd og virkeligt nedslående.
</p>

<p>
Mit reaktionsmønster. De fleste, der læser hvad jeg har skrevet må undre sig over mit valg af metode. Jeg undlader helt bevidst intet, fordi alle skal kunne bevidne hvor forfærdeligt det har været og fortsat er. Jeg filtrerer intet fra, selv om det ville forarge mindre og være "pænere". Nej, enten skriver jeg alt eller også skriver jeg ingen ting. Det er ikke særligt "dansk" at gøre, men det er det eneste rigtige. Enten er det min virkelighed eller også er det ligegyldigt. Jeg sætter en dyd i at udstille mig så meget som muligt, selv om det er det, jeg hader allermest. Hvorfor? Fordi jeg allerede er udstillet (i ”gabestokken”), hvilket var unødvendigt og et overgreb. Netop fordi det er det, skammer jeg mig ikke. Hvis jeg gjorde, så ville jeg ikke skrive et ord om det.
</p>

<p>14. maj 2017<b/></p>

<p>
Afslutning. Jeg er blevet irreversibelt ødelagt af de sidste over to års mareridt. Det kan aldrig blive godt igen, jeg har mistet alt og kan aldrig generhverve det tabte. Mit fag, det vigtigste i mit liv, 15 års utroligt hårdt slid, er spildt. Det er ikke til at bære. Det er enkelte personer, der er årsag til at jeg er, hvor jeg er. Jeg har ikke lyst til at leve. Sådan er det hver dag. Det er bedre at være død end på andet år at sidde og kigge ud i luften. Det bliver hele tiden mere uudholdeligt. På min "desperationsskala" er jeg pt. på 9,9. Der er intet at foretage sig udover at have det tiltagende dårligere og tænke konstant over det. Jeg er ligeglad med hvordan, men det skal slutte NU. Det bliver umenneskeligt svært at vente til mandag. Jeg har aldrig nogensinde skadet nogen. Hvorfor skal jeg så straffes?
</p>

<p>Udmeldelse af Yngre Læger og Lægeforeningen<b/></p>
<p>
Jeg udmelder mig d.d. (14-05-17) af Yngre Læger og Lægeforeningen. Det skyldes at jeg ikke har penge til at betale kontingentet. Desuden har foreningerne aldrig har været mig til nogen som helst gavn. Jeg skal som det sidste bede om at indholdet af min dadlnet-mailkonto tilsendes mig på denne adresse, gerne som en ZIP-fil. Kjeld.
</p>

<p>13. maj 2017<b/></p>
<p>
Jeg kan ikke holde min situation ud. Alt hvad jeg har skrevet her på siden er sandt. Jeg dør hvis jeg skal leve sådan her meget længere. To år er nok. Hvis man ikke kan sætte sig ind i min situation, er det ikke mit problem. Ingen kan forvente en anden reaktion fra mig, efter alle de modbydeligheder jeg gennemlevet og fortsat gennemlever. Nu er det udelukkende op til andre at agere. Jeg kan ikke mere. På mandag stopper det. Alle har haft mulighed for at vide hvad, jeg gennemlever og alle har haft mulighed for at reagere konstruktivt. Ingen har mig bekendt reelt gjort noget for at bedre min situation. Det kan ikke blive ved
</p>

<p>Nå, det nytter alligevel ikke at "kværulere" yderligere. Det er min egen samvittighed der i over to år har forhindret mig i at gøre det eneste rigtige, nemlig leake alt til Facebook. Når jeg snart har skrevet til de sidste par tusinde læger, har alle og enhver (politiet, politikere, myndigheder, læger etc.) fået en forklaring, der gør at ingen kan være i tvivl om mine hensigter på mandag. Hvis ikke min telefon ringer inden da, må jeg bide skyldfølelsen i mig og gøre det nødvendige, hvis jeg skal overleve.
</p>

<p>9. maj 2017<b/></p>
<p>
Efter to år skal det stoppe. Ingen indtægt i flere måneder, stemplet som paranoid.
</p>

<p>5. maj 2017<b/></p>
<p>
Helvede. Mens du nyder livet i forårssolen i have, på din cykel, ude i bølgerne eller på en cafe, sidder jeg fortsat fastlåst på værelset. Hvorfor kan jeg ikke bare gå ud og nyde vejret? Fordi det er meningsløst. Hvis du sidder på dødsgangen, er du ligeglad med en tur i solen, for dit fremtidsperspektiv er udsigtsløst. Jeg har reelt set ingen frihed, og det har jeg ikke haft i 9 måneder. Jeg har, påtvunget af staten, levet under fattigdomsgrænsen i over et år, og næsten lige så længe har jeg levet udelukkende på andres nåde. Det er psykisk, og efterhånden også fysisk, tortur. Jeg er blevet smadret så meget at jeg ikke kan rejse mig igen. Der er ingen vej tilbage. Hvordan skal det nogensinde blive godt igen?
</p>

<p>Embedslægeinstitution. Staten i form af den fascistoide Embedslægeinstitution har ødelagt mig. Jeg ejer intet længere og pga. måneder med manglende indtægt har jeg stor gæld. At kalde et statsligt og udemokratisk organ, "Styrelsen for Patientsikkerhed" (tidligere Embedslægeinstitutionen), er vammel newspeak. Det er en nyttesløs metastase i det danske samfund, hvis eneste eksistensberettigelse er bureaukrati for bureaukratiet egen skyld. Embedslægernes eneste merit er at de har været på medietræningskursus og lært floskler som "taskforce" og "risikobaseret tilsyn".
</p>

<p>
Det er en offentlig kendt hemmelighed at kun de fagligt ringeste og mest menneskesky læger ender som embedslæger. Ofte opportunister, passivt aggressive og magtsyge. På grund af deres egen lægefaglige utilstrækkelighed elsker de at ødelægge kolleger; det er ligegyldigt om kollegerne har skadet patienter eller ej, det handler om at hvert eneste af deres ofre lindrer deres følelse af forsmåethed og mindreværd, og tilfredsstiller deres hævnløst på omverdenen.
</p>

<p>
Fremtiden. Der er ingen. Det er ikke engang polemisk, men et faktum. Jeg har ofte tænkt på hvordan andre ville reagere i min situation. Hvad ville du gøre, hvis du havde mistet alt og stod på afgrunden pga. et sygt bureaukrati og enkelte, amoralske og feje mennesker, hvoraf de fleste engang afsvor lægeløftet - med krydsede fingre? I stedet for at have mod til at indrømme deres fejl og dovenskab, smed de mig på gaden og tog alt fra mig.
</p>

<p>
Yngre Læger. Frem for at yde en virksom og rettidig indsats for mig, valgte de at ignorere mig, trods alle mine henvendelser. De har lukket min dadlnet-mailadresse; det var jeg forberedt på og det var prisen for at forsøge at hjælpe mig selv ud af en uholdbar situation, når nu Yngre Læger konsekvent ikke gad. Hvad YL skrev til mig var imidlertid at min mail fortsat var tilgængelig, men overgik til TDC regi. Det er imidlertid ikke sket, hvorfor jeg ikke længere har adgang til min indbakke og - måske værst - de mails, jeg har sendt. Værst fordi de uduelige idioter i Yngre Læger derved har forhindret mig i at fremlægge alle de mails, jeg gennem to år har sendt til både Yngre Læger selv, samt myndighederne.
</p>

<p>2. maj 2017<b/></p>
<p>
Havsvømning. Jeg skulle have været ude i bølgerne ved Amager Strandpark fra om med i går og til og med 1. oktober. Det er noget af det vigtigste i mit liv, og når jeg er forhindret i det, gør det alt meget værre. Min desperationsskala går op på 9,5 når jeg tænker på hvad, jeg går glip af. Alt der minder mig om svømning og havet har den effekt. Mine våddragter ligger nu på lageret på Amager. Desperation. Alene det at vejret er så perfekt, er en hån mod mig. Det, kombineret med manglende (hav)svømning, gør mig først desperat og herefter apatisk og svært nedtrykt. Jeg er nu fysisk og mentalt fastlåst, sat skakmat. Druknet i et meningsløst bureaukrati uden ende. Jeg glæder mig til jeg skal bo på gaden. Hver gang jeg kigger ud ad vinduet eller reflekterer over min situation, sker det igen: først ulidelig desperation, dernæst dyb apati. Der er alt for længe til at dagen er ovre. Forsøger at sove igen. Fortsættes.. 
</p>

Respons på lægesamtale den 18. juli 2019 <b/></p>
<p>
	Seneste udvikling
</p>
<p>
Jeg skal også nævne seneste udvikling: Fredag den 19. juli 2019 fik jeg en mail fra Københavns Vestegns Politi, hvori der stod at jeg kunne få udleveret mit IT-udstyr (Koster 0700-70561-00002-1 til 0700-70561-00002-17), der igennem en periode på to og et halv år var blevet taget af politiet ved i alt fem (5) ransagninger af min daværende bopæl, som er identisk med hvor mine forældre bor.
</p>

<p>
Der var naturligvis intet ulovligt at finde på mit udstyr, hvorfor politiet måtte returnere det. Det vil med andre ord sige at politiet har foretaget hele fem uberettigede ransagninger af mig. Hvorfor ransagede politiet mig så mange gange? Det skyldtes at de fik besked på det af Styrelsen for Patientsikkerhed (det er et faktum og ikke en vrangforestilling).
</p>

<p>
Styrelsen for Patientsikkerhed har dermed systematisk chikaneret mig og min familie. Denne chikane har resulteret i svær akut og kronisk stress, og været en væsentlig årsag til at jeg måtte bo på gaden for at beskytte min familie mod politiets ransagninger. I forbindelse med disse har politiet været verbalt truende og opført sig ret ubehageligt (A og O).
</p>

<p>
Efter hver ulovlig ransagning var der en periode hvor jeg sov med tøj på og kun i få timer af frygt for at politiet ville komme igen. Hvad de også gjorde fire gange. Styrelsen for Patientsikkerheds ulækre chikane har været direkte årsag til at jeg lavede mange af mine YouTube videoer, og kom til at udtale noget der blev misforstået som en trussel mod styrelsen.
</p>

<p>
En stor del af årsagen til at jeg levede i frygt og desperation i over to år har altså været politiets brutale adfærd. Styrelsen for Patientsikkerhed har også begrundet at de ikke vil give mig min autorisation som læge igen med disse uberettigede og ulovlige ransagninger, som de selv har foranlediget. Det virker unægteligt som om Styrelsen for Patientsikkerhed desperat har forsøgt at inkriminere mig.
</p>

<p>
A propos mennesker der har bistået Styrelsen for Patientsikkerhed i dens chikane af mig, skal jeg nævne psykiater F, som af styrelsen fik at vide at jeg var paranoid, hvorefter han mod betaling fra styrelsen sjovt nok lavede en vurdering af mig, der konkludere præcis det samme. F var dermed alt andet end uhildet og uvildig, men blot en psykiater som styrelsen bestilte så han kunne misbruge sit fag til at blåstemple deres egen fejlvurdering.
</p>

<p>Ad praktiserende læge "Den praktiserende læge"s tvangsindlæggelsesprotokol
</p>

<p>
Som jeg skrev i sidste brev, ville jeg tilbagevise de væsentligste begrundelser for at tvangsindlægge mig på røde papirer den 1. juni 2016. Nedenstående er taget fra et dokument jeg afleverede til psykiater Gitte Ahle den 5. februar 2019 som respons på lægesamtalen den 28. januar 2019, hvor Gitte Ahle anførte hun ville tvangsmedicinere mig med vold og magt. Teksten bærer præg af at den er skrevet på et tidspunkt hvor jeg var under ekstra svær belastning på grund af Gitte Ahles trussel om fysisk vold.
</p>

<p>
“Påstand om tidligere psykopatologi i form af paranoid psykose
</p>

<p>
Hvis indholdet i "Den praktiserende læge"s tvangsindlæggelsesprotokol var i overensstemmelse med virkeligheden, var jeg paranoid psykotisk den 1. juni 2016, hvor hun efter fem minutters samtale sagde at hun ville indlægge mig på røde papirer. At det ikke var tilfældet skal jeg påvise i det nedenstående, med det forbehold at jeg aktuelt ikke har adgang til det materiale der sort på hvidt dokumenterer hvad jeg skriver. Sidstnævnte skyldes dels min aktuelle frihedsberøvelse, og dels at politiet har konfiskeret alt mit IT-udstyr. Gitte Ahle skylder mig som minimum at forholde sig til, om det jeg har påstået rent faktisk er i overensstemmelse med virkeligheden eller ej. Til dato har ingen psykiatere gidet besvære sig med at gøre dette. Det kan umuligt være hensigten at man som læge kan erklære et menneske som sindssygt alene på baggrund af lægens følelser eller fornemmelser. Man skal kunne argumentere for det med lægefaglige termer og det de beskriver, skal være i overensstemmelse med virkeligheden. Dette er ikke tilfældet med "Den praktiserende læge"s erklæring. Sidstnævnte skriver:
</p>

<p>
	”Kjeld påstår at hele Københavns hashmafia er efter ham”.
</p>
<p>
Dette har jeg aldrig påstået. Da "Den praktiserende læge" spurgte mig om hvordan jeg havde det i min lejlighed (Dronningens Tværgade 46, 5. sal, lejlighed 2), fortalte jeg at jeg var glad for at bo der, men at det var ulideligt at opholde sig i lejligheden i øjeblikket, da temperaturen om eftermiddagen lå på over 30 grader pga. hedebølge, samt at jeg ikke havde nogen ventilator. Desuden røg min underbo en hel del hash, og når vi begge havde vinduerne vidt åbne, steg røgen op i min lejlighed. Hvor vidste jeg fra at underboen røg hash? Det kom sig af at jeg et par måneder forinden var begyndt at have mine vinduer åbne i længere og længere tid i takt med at vejret blev varmere. Jeg lagde i den forbindelse mærke til at der ofte lugtede af røg, og det var generede, især når jeg havde mit vasketøj hængende til tørre i min stue og måtte have vinduerne åbne. Der blev røget så meget hash at jeg kunne tørre sort tilsmudsning af røgpartikler af fra min vindueskarm. En dag mødte jeg læge MP i vaskekælderen. Hun boede i samme opgang, men på første sal. Vi faldt i snak, og hun fortalte mig at hun var stærkt generet af hashrøg, som dels kom fra min underbo og dels fra nedgangen til kælderen, som lå umiddelbart under hendes franske altan, hvor der stod nogen og røg hash. Jeg har aldrig prøvet at ryge hash og vidste ikke at det sandsynligvis var det, jeg kunne lugte, men hvorfor skulle jeg ikke tro på hvad MP fortalte mig? MP fortalte at hun havde meldt hashrygningen til politiet tidligere, men at de ikke ville gøre noget ved det, med mindre der ligefrem var tale om hashsalg. Vi aftalte at jeg også skulle kontakte politiet når jeg observerede nogen der røg hash, for derved kunne mængden af henvendelser måske alligevel få politiet til at rykke ud. Jeg så to gange folk stå og ryge hash i nedgangen til kælderen. Begge gange var der tale om to unge, mørklødede mænd. Før jeg ringede til politiet første gang, kontaktede jeg for en god ordens skyld beboerformanden (Hasse Mortensen?), og han kunne bekræfte at gener fra enkelte beboeres hashrygning det var et velkendt problem. Derfor ringede jeg til politiet og anmeldte det. Jeg fik i den forbindelse oplyst et journalnummer, som vi skulle oplyse hver gang nogen observerede folk der stod i grupper og røg hash. Det journalnummer kan rekvireres og er at finde på en af mine konfiskerede computere. Desuden konfererede jeg med boligselskabet om underboen, og den mail kan ligeledes rekvireres enten hos boligselskabet (Patrizia) eller findes på en af mine konfiskerede computere. Den anden gang jeg så to mænd ryge hash, var i forbindelse med at jeg skulle af sted til svømning. I det jeg åbnede kælderdøren og skulle op af den udendørs trappe med min cykel, måtte jeg klemme mig imellem to unge mænd, der stod og røg et eller andet. De stod uden for og i det øjeblik jeg passerede dem, så jeg MP stod på den franske altan og stå og råbe til dem at de skulle forsvinde. Jeg hilste på hende og kørte af sted. Læge J vil kunne bekræfte min beretning. Derfor var der hverken tale om vrangforestillinger eller hallucinationer. Hvorfor fordrejede "Den praktiserende læge" min oplysning fra noget der var trivielt til noget der var tegn på psykose? Aner det ikke, men det er ikke min opgave at udtale mig om hendes bevæggrunde.
</p>
<p>
	”Kjeld taler om data som han ikke vil vise mig”.
</p>
<p>
	Dette er blevet fremlagt som en paranoid vrangforestilling. Det var imidlertid ikke en vrangforestilling, men derimod var der tale om en ekstern harddisk, som var krypteret med stærk kryptering (som det var et lovkrav) og som indeholdt de data, som min daværende ph.d. vejleder E havde svindlet med. Jeg ville hjertens gerne vise "Den praktiserende læge" disse data, men hvordan i alverden skulle jeg dog kunne det? Det var en harddisk formateret med et Mac filformat der ikke kunne læses fra "Den praktiserende læge"s Windows PC, og derudover havde hun ikke det krypteringsprogram der var nødvendig for at dekryptere disse data, og som i øvrigt heller ikke fandtes til PC, men kun til Mac. Det var således fysisk umuligt at vise hende de data. Hun troede heller ikke på at der rent faktisk var tale om personhenførbare og fortrolige data, der stammede fra min vejleders datasvindel. Datatilsynet har imidlertid i 2018, fire år efter jeg indgav anmeldelsen, givet mig ret i, jf. j. nr. 2018-632-0213, at der var tale om svindeldata, hvor E ulovligt bl.a. havde lagt data ud i en Googlekalender uden at der var indgået en såkaldt databehandleraftale med Google.
</p>

<p>
	”En privatpraktiserende psykiater har oplyst at Kjeld er paranoid og psykotisk”. Det er der aldrig nogen privatpraktiserende psykiater der har påstået. Den psykiater "Den praktiserende læge" henviste til var S. Han har i en e-mail, der kan rekvireres sendt til mig efter tvangsindlæggelsen direkte skrevet at han aldrig har givet mig nogen diagnose eller skrevet nogen epikrise på mig efter et måneders varende forløb. Her lyver "Den praktiserende læge" altså direkte.
</p>

<p>
	De resterende oplysninger hun har opgivet som begrundelse for at tvangsindlægge mig er så irelevante mht. at begrunde at jeg skulle have været psykotisk, at jeg ikke kan huske dem, og når jeg får rekvireret "Den praktiserende læge"s tvangsprotokol, skal jeg med glæde forklare hvorfor. Desuden har flere af mine pårørende set den dokumentation jeg henviser til i det ovenstående, og kan indtil det lykkedes mig at rekvirere den, bekræfte at den eksisterer. “Den fremtrædende psykiater” er nødt til at forholde sig til mine oplysninger!
</p>

<p>
	I øvrigt kan jeg oplyse at jeg på tidspunktet for den kriminalitet jeg skulle have begået og som jeg er dømt for, var i et forløb hos privatpraktiserende psykiater H, der i sin erklæring af marts 2017 udtalte at jeg ikke havde været psykotisk. Hvordan kan det være at “Den fremtrædende psykiater” ignorer denne udtalelse? Må man gerne inden for psykiatrien frasortere speciallægeerklæringer der taler imod ens forudindtagede hypotese?”
</p>

<p>
	Konklusion
</p>
<p>
	Jeg er rigtig ked af at jeg skal følges af “Russeren”. Det er et stort tilbageslag og en mindre katastrofe for mig. Jeg er således næsten startet helt forfra og det er svært enerverende. Det gør mig på en gang både utroligt frustreret og nedtrykt. Min familie og mine venner er måske endnu mere frustrerede og uforstående over min situation end jeg er. De har jo aldrig oplevet at jeg skulle have været psykotisk og de har fulgt mig tæt hele tiden.
</p>
<p>
	“Russerens” undladelse af at hjælpe mig betyder rent konkret at jeg skal gå rundt og lide i rastløshed, kedsomhed og lediggang i endnu et halvt år til indtil P kommer tilbage fra barsel. Det er dybt skadeligt for mig at gå rundt uden at kunne foretage mig noget meningsfuldt. Så har jeg indtil videre fået ødelagt fire år af mit liv af dansk psykiatri, "Den praktiserende læge" og Styrelsen for Patientsikkerhed.
</p>

<p>
	Jeg kunne til nød tilgive at man har ødelagt de tre forudgående år, men at man også vil ødelægge resten af mit liv, fastholde mig i en sygerolle som er i modstrid med virkeligheden, fastholde mig i ledighed, marginaliseret og uden håb, er svært at tilgive.
</p>

<p>
	Jeg skal bede om at dette dokument indscannes, tak.
</p>
<p>
	Venlig hilsen
</p>
<p>
	Kjeld
</p>

<p><b>Respons på samtale med psykiater "Russeren" den 11. juli 2019<b/></p>
<p>
	Ad genudredning af ADD
</p>
<p>
	"Russeren" foreslog til mødet at jeg blev henvist til Distriktspsykiatrien med henblik på genudredning af ADD. Efter grundig overvejelse må jeg takke nej til dette tilbud. Det skyldes følgende årsager:
</p>

<p>
	ADD er en tilstand der er kendetegnet ved at være så relativt lidt indgribende i forhold til andre psykiatriske lidelser, at den rubriceres som såkaldt “psykiatria minor”. Det vil sige at der ikke er noget til hinder for at tilstanden udredes, behandles og følges hos en privatpraktiserende psykiater. Jeg har selv kendskab til to personer i min omgangskreds som følges hos en privatpraktiserende psykiater for ADHD, som de er i medicinsk behandling for, og det er helt uproblematisk. Ydermere har privatpraktiserende psykiater H genudredt mig for tilstanden og opstartet behandling af denne med eklatant gavnlig effekt. Således er der ingen lægefaglig eller praktisk begrundelse for at en genudredning af ADD skal foregå i Distriktspsykiatrien, og ikke eksempelvis mens jeg som nu er tvangsindlagt på en psykiatrisk afdeling. Det undrer mig i øvrigt at "Russeren" ikke har slå op i FMK, hvor det tydeligt fremgår hvilken type ADD-medicin der er blevet ordineret til mig, og af hvem. Det undrer mig også at man udskyder en simpel udredning med et spørgeskema i flere måneder, når det tager så kort tid at udfylde et sådan. Det svarer til at en patient klager over feber og kulderystelser, hvorefter den somatiske læge venter to måneder med at måle vedkommendes temperatur. Denne enerverende latens er tilsyneladende praksis i psykiatrien, og det er helt uforståeligt.
</p>

<p>
	Ydermere er det jo heller ikke sådan at en spørgeskemaundersøgelse medfører nogen fare for patienten. Jeg fik foretaget en af psykologen forleden, der kraftigt indikerede at jeg led af ADD, og det skadede mig slet ikke. Den eneste måde hvorpå jeg kan koncentrere mig bare kortvarigt er ved at dyrke intensiv fysisk træning. Det kan min krop ikke holde til længere, men idet jeg ikke får nogen medicinsk behandling for min tilstand, er jeg nødt til at træne hver dag. Der resulterer i overbelastningsskader i form af senest bilateral achillesenetendinit og bicepssenetendinit, samt en akut overbelastningsskade i lænderyggen. Da jeg ikke kan holde ud ikke at træne, bliver jeg nødt til at spise Ipren på næsten daglig basis, hvilket er dybt skadeligt. Men takket være psykiaterne har jeg ikke noget valg end at skade min krop.
</p>

<p>
	Jeg ved som læge med relativ stor arbejdserfaring inden for psykiatrien, at enhver tilknytning til Distriktspsykiatrien er svært irreversibelt stigmatiserende og at sætningen i den psykiatriske journal, der siger at “patienten er fulgt i Distriktspsykiatrisk regi” for altid vil fremgå af denne. Det medfører øget risiko for yderligere overgreb fra psykiatrien. Jeg må desværre acceptere den ydmygelse og fornedrelse det er at blive fulgt i retspsykiatrisk regi på trods af at jeg ikke fejler noget der berettiger dette, men det betyder ikke at jeg under nogle omstændigheder frivilligt vil have noget med psykiatrien at gøre, med mindre det drejer sig opfølgning hos en privatpraktiserende psykiater som led i medicinsk behandling for ADD. At jeg ikke har kunne arbejde som læge i over tre år, og alene af den grund har haft selvmordstanker og depression i knapt to år, er for mestendelens vedkommende psykiatriens skyld. Psykiatrien er dybt skadelig for mit psykiske velvære, og derfor vil jeg have så lidt med den at gøre som overhovedet muligt, og det inkluderer enhver form for frivillig kontakt med Distriktspsykiatrien.
</p>

<p>
	Ad fejldiagnosticering
</p>
<p>
	Hvis man overhovedet skal gøre sig nogle forhåbninger om at forstå min situation, må man forholde sig til ondets rod, nemlig "Den praktiserende læge". Jeg blev fejldiagnosticeret af praktiserende læge "Den praktiserende læge" med paranoid psykose efter fem minutters samtale, hvor hun sagde hun ville indlægge mig på røde papirer, selv om der ikke var nogen som helst indikation for det. Jeg opsøgte hende for at få hende til at ændre en mulighedserklæring hun havde udfærdiget, som bevirkede at jeg var fastlåst som sygemeldt med stress igennem en halvårlig periode. Jeg var på ingen måde psykotisk eller paranoid, men derimod i en belastningstilstand, da jeg opsøgte hende, og det har siden vist sig at det jeg oplyste hende om ikke var vrangforestillinger, jf. en mail fra privatpraktiserende psykiater SBJ og en afgørelse fra Datatilsynet med journalnummer 2018-632-0213.
</p>

<p>
	Af tilsyneladende misforståede kollegiale hensyn over for "Den praktiserende læge", samt manglende kendskab til førnævnte mail og afgørelse, videreførte psykiater Troels Troelsen hendes fejldiagnose, men iværksatte alligevel ingen behandling med antipsykotisk medicin, og umiddelbart efter blev jeg udskrevet til ambulant opfølgning. Troels Troelsen er således den psykiater der bærer det største ansvar for min deroute. Han skulle have afvist "Den praktiserende læge"s fejldiagnose, og kaldt min tilstand hvad den retteligt var, nemlig en belastnings- og tilpasningsreaktion. Han undlod dog, og det har ikke bare kostet mig mit fag, min karriere, bolig, formue og identitet, men også min fremtid og en ulidelig tilværelse i de forudgående tre år. En tilværelse der har været så ulidelig og trøstesløs at den har været at sammenligne med tortur, og den direkte årsag til at jeg har fået en dom.
</p>

<p>
	Man skal i den sammenhæng huske på at psykiatriske diagnoser, især psykose- og skizofrenidiagnoser formentligt er nogle af de mindst valide af alle lægelige diagnoser (ifølge professor Peter Gøtzsche og den evidens han har analyseret, er omkring halvtreds procent af alle skizofrenidiagnoser forkerte). Med det taget i betragtning, er det fuldstændigt urimeligt at man ikke for længst har slettet den fejldiagnose der er blevet givet mig. Psykiatriens subjektive diagnoser er alt andet end evigtgyldige naturlove, der er som mejslet i sten.
</p>

<p>
	Det eneste fagligt og moralsk hæderlige er derfor en gang for alle at slå fast at "Den praktiserende læge"s fejldiagnose vitterligt var forkert, og at hun lavede et fejlskøn. Derved slipper jeg for resten af mit liv at lide under noget, som ikke var og er i overensstemmelse med virkeligheden.
</p>

<p>
	Der kan siges og skrives meget om hvorfor "Den praktiserende læge" tog fejl, og det jeg anfører her er langt fra udtømmende. Eksempelvis var jeg dagligt sammen med både venner og familie i den periode jeg ifølge "Den praktiserende læge" var så farlig og psykotisk at jeg skulle indlægges på røde papirer. Ingen af dem har bemærket at jeg opførte mig psykotisk. Det er da en smule mærkeligt at jeg kun har været svært sindssyg de fem minutter jeg var oppe i "Den praktiserende læge"s konsultation.
</p>

<p>
	At jeg heller ikke på nogen måde var indlæggelseskrævende fremgår af de film- og lydklip jeg optog umiddelbart efter jeg forhold konsultationen. Jeg vidste jo allerede under samtalen med hende, præcis hvilke implikationer hendes vrangforestilling om at jeg skulle være psykotisk ville få. Den eneste måde hvorpå jeg for eftertiden kunne drage hendes fejlvurdering i tvivl, ville være at optage mig selv, præcis som jeg fremstod, hvilket vil sige normal, men dog dybt rystet over hendes igangværende overgreb.
</p>

<p>
	Hvad der er sket over så lang en periode som tre-fire år, er desværre for omfattende og komplekst til at jeg kan fremlægge det i det korte tidsrum en psykiater har til sin rådighed. Det betyder heldigvis ikke at andre mennesker ikke efter flere og længerevarende samtaler med mig udmærket forstår min situation, og synes min reaktion er indfølelig. Det er uden tvivl også en af de væsentligste grunde til at mit netværk har støttet så godt op omkring mig.
</p>

<p>
	Konklusion
</p>

<p>
	Jeg må således konkludere at psykiatrien desværre i høj grad har bidraget til at ødelægge min tilværelse, både bagud- og fremadrettet. Det eneste jeg fejler er ADD, hvilket er blevet bekræftet af tre speciallæger i psykiatri, og senest dokumenteret af mig med Hs udtalelse, som jeg har sendt jer. Jeg ved som læge med erfaring i psykiatrien udmærket godt at det ikke kræver nogen særlige forudsætninger at udfylde et spørgeskema i forbindelse med en ADD-udredning, og at det højst tager 30 minutter. Men man gider ikke engang at bruge en halv time på en simpel udredning, selv om man véd at jeg i flere måneder hver dag har lidt som følge af enerverende rastløshed, kedsomhed og problemer med min koncentration, for ikke at tale om de to jobmuligheder der er forpasset. Jeg forstår ikke hvorfor I ikke vil hjælpe mig i den forbindelse, men det skyldes helt sikkert ikke faglige årsager.
</p>

<p>
	Alt i alt er resultatet, at min fremtid meget usikker og udsigtsløs. Det eneste jeg indtil videre har opnået fra psykiatrien, er beklageligvis tomme løfter og en trussel fra "Den fremtrædende psykiater" og "Klinikchefen" om ikke-indiceret og skadelig tvangsmedicinering med antipsykotisk medicin. Undtagelsen der bekræfter reglen er at overlæge P ville hjælpe mig med at finde ud af hvordan jeg generhverver min autorisation som læge. Det er jeg utroligt taknemmelig for, og derved fremstår P i min optik som et fyrtårn i dansk psykiatris mørke. Den kritik jeg fremkommer med i denne henvendelse er da heller ikke møntet på ham. Både mine pårørende og jeg har været glade for de samtaler vi har haft med ham.
</p>

<p>
	I min næste henvendelse tilbageviser jeg i detaljer og med objektiv dokumentation de vigtigste punkter i "Den praktiserende læge"s tvangsindslæggelsesprotokol. Desuden skal jeg vedlægge de dele af en aktindsigt fra Styrelsen for Patientsikkerhed, hvor man kan læse at "Den praktiserende læge" har indberettet mig til denne instans med en anklage om at jeg skulle have “hacket centrale IT-systemer”, såsom FMK, og i den forbindelse misbrugt hendes CPR nr. Det er en paranoid vrangforestilling, som der ikke eksisterer noget som helst belæg for. Desværre medførte det at jeg få dage efter fik frataget min autorisation som læge. Om der er en sammenhæng ved jeg ikke, men det er ulovligt at fremkomme med falske beskyldninger til en instans som Styrelsen for Patientsikkerhed. "Den praktiserende læge" har også foretaget flere opslag i mine helbredsoplysninger på tidspunkter hvor hun ikke var min læge, hvilket også er ulovligt. Ironisk nok er det således hende der har misbrugt mit CPR nummer, hvilket fremgår sort på hvidt af en logfil fra sundhed.dk. Men da "Den praktiserende læge" står over dansk lov, er der intet jeg i den forbindelse kan gøre.
</p>

<p>
	Jeg kunne berette om meget mere der ligesom alt andet jeg har skrevet og sagt kan dokumenteres og derfor intet har med psykose at gøre. Det gemmer jeg imidlertid til den bog, jeg er igang med, og som efter et halvt års benhårdt arbejde i skrivende stund er oppe på 193 sider. For en sikkerheds skyld får jeg en advokat til at gennemlæse den før den bliver udgivet, så jeg er sikker på ikke at overtræde nogen love.
</p>

<p>
	Jeg skal bede om at dette dokument indscannes i min journal, så andre engang kan læse det.
</p>
<p>
	Venlig hilsen,
</p>
<p>
	Kjeld
</p>
<p><b>10. Juli 2019</b></p>
<p>
	Da jeg returnerede til afdelingen fik jeg tilfældigvis øje på et opslag på opslagstavlen. Der stod en opfordring om at oplyse klinikchefen og udviklingschefen om patienttilfredsheden på afdelingen. Det var en kærkommen mulighed jeg ikke kunne sidde overhørig.
</p>

<p>
	Det første jeg gjorde var at spørge ude i rygeburet om de andre var opmærksom på opslaget. Det var der ikke nogen der var. Dernæst opfordrede jeg de 5 - 6 tilstedeværende til at fortælle om deres oplevelser, idet der var rigtigt meget man kunne berette om. Først og fremmest manglende mulighed for haveudgang. J var med på den.
</p>

<p>
	Jeg skulle ihvertfald nok fortælle om tingenes tilstand. Men det var selvfølgelig ikke nok at det kun var mig, der talte om det, pointen var at de andre også skulle gøre det. Jeg var ikke den der brokkede mig mest, men når de andre tale om hvad der generede dem, kom det aldrig videre end til rygeburet eller allerhøjst til patient-personalemødet. Hvor det strandede. Det skulle allerhelst afleveres skriftligt, da det var mere forpligtende.
</p>
<p>
	Kære Klinikchef T
</p>
<p>
	Jeg har følgende konstruktive kritik i forhold til at være tvangsindlagt på afsnit R3:
</p>

<p>
	I løbet af de forudgående omkring tre måneder har der kun sporadisk været åben til haven. Når der så endeligt åbnes til denne, er det kun i et begrænset tidsrum, typisk en halv time, nogle gange en time, og yderst sjældent i længere tid end det. Når der endeligt åbnes, skyldes det stort set altid at en eller flere patienter der op til flere gange indtrængende beder om det.
</p>

<p>
	Det betyder at mulighederne for frisk luft er yderst begrænset for de af patienterne der ikke har udgang. Personalet plejer at undskylde sig med at der ikke er nok på arbejde, og påstår at det skyldes et straksforbud fra Arbejdstilsynet. Derved holdes patienterne der har brug for frisk luft og fysisk udfoldelse i overført betydning som gidsel af personalet.
</p>

<p>
	Det kan undre én at plejepersonalet ikke føler sig fagligt og moralsk forpligtet til at gøre opmærksom på dette problem, taget i betragtning at det er evident at fysisk aktivitet, som man har mulighed for i haven, er essentielt for langt de fleste menneskers psykiske velbefindende. Selv i fængslerne har fangerne mulighed for mindst én times frisk luft dagligt. Det virker lidt mærkeligt at der på det område er bedre vilkår i et fængsel end på en psykiatrisk afdeling, hvor man foregiver at bedre de indlagtes psykiske tilstand.
</p>
<p>
	Jeg har adskillige gange til morgenmødet spurgt om der kunne blive åbnet til haven, de fleste gange forgæves, jeg har italesat det på tre patient-personalemøder, samt hele fire gange igennem tre måneder bedt min bistandsværge om tage problemet op. Alligevel har det været fuldstændigt forgæves, og der er intet sket.
</p>
<p>
	Det kunne naturligvis bare være mig der havde et problem med den udtalte mangel på frisk luft, men det er ikke tilfældet. De fleste af de indlagte, jeg har talt med har det på præcis samme måde, og de har også forgæves italesat problemet igen og igen. Det er min klare opfattelse at de indlagte lider under manglen på haveudgang, især i sommermånederne, hvor det er varmt og indelukket at opholde sig døgnet rundt indendøre på afdelingen eller til nød i rygeburet. At jeg som ikke-ryger i over en måned kun har haft mulighed for at trække frisk luft i den første måned jeg var indlagt på afsnittet, er en mindre detalje den i forbindelse.
</p>

<p>
	Her til aften hjalp jeg A med at skrive et brev til psykiateren “Russeren”, som omhandlede at han gerne ville have uledsaget udgang og udskrives snarest. Jeg printede det ud for ham og han underskrev det mhp at give det til plejepersonalet til morgenmødet i morgen. Hvis man skrev en henvendelse til psykiateren skildte man sig positivt ud fra mængden, og var sværere at ignorere.
</p>
<p>
	Ringede K op for fjerde gang mht. adgang til frisk luft. Han sagde at han havde skrevet til centerchefen, og at denne havde skrevet at han ikke kunne gøre noget, idet det handlede om at der ikke var personale nok. Han sagde at der ikke var mere at gøre, og på min forespørgsel om kontakt til Ombudsmanden sagde han at det ikke nyttede noget at kontakte denne. Efter tre måneder kunne K altså intet som helst gøre, og han gad ikke engang at forsøge. Jeg fortalte ham at han var ubrugelig.
</p>

<p>
	Jeg fortalte L at jeg gerne ville skifte bistandsværge, og hun lovede at hun ville gå videre med det. Jeg sagde desuden til hende at jeg gerne ville have en lægesamtale snarrest muligt, gerne med S.
</p>

<p>
	Jeg afleverede mit første brev af 1. juli 2019 til L, og fortalte at det var til den ansvarlige psykiater.
</p>
<p>
	Jeg skrev endnu et brev til ham som jeg afleverede til sygeplejerske L i dag:
</p>
<p>
	Kære M
</p>
<p>
	Jeg kan forstå at psykiater P skulle have oplyst til dig at jeg stod til at skulle udskrives til august. Dette er ikke hvad han har oplyst til mig.
</p>
<p>
	Det han helt konkret har oplyst mig i maj 2019 er at jeg skulle udskrives efter “halvanden måned”. Jeg formoder at både han og det medlem af plejepersonalet der deltog i samtalen har noteret både mit spørgsmål og hans svar i journalen. 
</p>
<p>
	Jeg skal derfor bede om aktindsigt i min journal med udlevering af alt journalmateriale, inklusiv det som plejepersonalet har journalført om mig og de lægesamtaler de har deltaget i. 
</p>
<p>
	Jeg vil desuden gerne have aktindsigt i hvad socialrådgiver P har skrevet i min journal om indholdet af de samtaler hun har deltaget i.
</p>
<p>
	Jeg skal desuden igen bede om en lægesamtale snarest muligt, gerne med S. Jeg mener ikke det kan være rigtigt at der skal gå over en måned indtil psykiater K kommer tilbage fra ferie indtil næste lægesamtale.
</p>
<p>
	Jeg går ud fra at plejepersonalet også læser de henvendelser jeg skriver til dig.
</p>
<p>
	Tak for hjælpen.
</p>
<p>
	Venlig hilsen,
</p>
<p>
	Kjeld
</p>
<p>
	<b>24. Juni 2019</b>
</p>
24. Juni 2019</b></p>
</p>
<p>
	Afleverede dette brev til "Hestepigen" fra plejepersonalet og bad ham aflevere det til psykiateren:
</p>
<p>
	Mine pårørende og jeg lavede i maj 2019 en klar aftale med overlæge P om at jeg skulle udskrives efter halvanden måned, og når jeg havde afleveret en lejekontrakt.
</p>
<p>
	Der er nu gået omkring halvanden måned og jeg har afleveret lejekontrakten. Jeg har desuden overholdt alle aftaler til punkt og prikke, og haft weekendorlov flere gange, hvilket har været helt uproblematisk. Der er ikke initieret nogen behandling, og derfor er der i min optik ingen lægefaglig begrundelse for at jeg skal forblive indlagt, idet jeg sagtens kan fremmøde til ugentlige psykologsamtaler i Roskilde ambulant.
</p>
<p>
	Det er derfor meget nedslående og demotiverende i dag at erfare at ovenstående aftale åbenbart er ensidigt ophævet. Det beror sig tilsyneladende på at den vikarierende overlæge tager på ferie fredag den 28. juni og først returnerer tre uger efter, og at der ikke er planlagt en udskrivelsessamtale hverken forinden og efterfølgende.
</p>
<p>
	<Jeg skal bede om at få en skriftlig bekræftelse på at den hidtidige aftale om udskrivelse er ophævet.
</p>
<p>
	Jeg skal desuden bede om at få en skriftlig lægefaglig begrundelse på hvorfor den er ophævet og hvilken konkret aftale om udskrivelse inklusiv specifik udskrivelsesdato der træder i stedet, sådan som sundhedsloven foreskriver.
</p>
<p>
	Jeg undrer mig endvidere over det meget lange interval der er mellem lægesamtalerne efter overlæge P gik på barsel, hvilket er henholdsvis tre uger og en måned modsat to uger tidligere.
</p>
<p>
	Jeg skal derfor bede om at få oplyst skriftligt om der eksisterer retningslinjer for det maksimale tidsinterval mellem planlagte lægesamtaler på afdelingen, og i givet fald hvad disse retningslinjer siger.
</p>
<p>
	Jeg vil nødig fremstå kværulant, men det er så psykisk belastende at udskrivelsestidspunktet udskydes på ubestemt tid, at jeg ikke føler jeg har noget andet valg end at skrive disse linjer.
</p>
<p>
	Jeg skal til slut bede om en skriftlig bekræftelse på at dette dokument er modtaget, samt at det indscannes i min journal.
</p>
<p>
	Venlig hilsen
</p>
Kjeld
</p>
<p>
	27. Juni 2019</b></p>
</p>
<p>
	Kære K ellers dennes afløser
</p>
<p>
	Jeg skriver i håbet om at få et klart svar om en udskrivelsesdato. Jeg ved en samtale med psykiater P i maj 2019 fået oplyst at jeg blev udskrevet efter omkring halvanden måned, samt når jeg havde afleveret en lejekontrakt. Nu er denne periode ved at være gået, især taget i betragtning at det på afdelingen er normal procedure at man får 14 dages orlov forud for udskrivelsessamtalen, hvorefter man umiddelbart udskrives.
</p>
<p>
	Jeg har flere gange i denne uge efterspurgt en lægesamtale, samt en konkret udskrivelsesdato. Det har desværre været forgæves. Det er er meget svært at forstå at den aftale mine pårørende og jeg lavede med P nu tilsyneladende er ophævet. Det er yderligere uforståeligt at jeg ikke engang kan få lov til at tale med P afløser, og at mine henvendelser åbenbart ignoreres. Senest har jeg skrevet og spurgt om en udskrivelsesdato den 24. og 26. juni, samt spurgt plejepersonalet (G) om jeg kunne få en lægesamtale. Jeg har intet respons fået.
</p>
<p>
	Hvad der er om muligt endnu mere frustrerende er at udredningen for ADD ikke er påbegyndt som jeg ellers fik indtryk af at den skulle. Det der frustrerer mig er at jeg har været nødt til at takke nej til nu to reelle jobtilbud (CC og SF) og har måtte opgive det online kursus jeg var i gang med fordi jeg som følge af min habituelle og umedicinerede opmærksomhedsforstyrelse ikke kan holde koncentration og fokus lang tid nok til at varetage disse jobs.
</p>
<p>
	Det betyder at jeg vil få særdeles svært ved at returnere til arbejdsmarkedet. Jeg har kæmpet dagligt i to måneder for at få det til at lykkedes, men jeg må erkende at det ikke lader sig gøre. Det gør mig meget stresset og frustreret at mine fremtidsudsigter således er meget ringe, og jeg har virkeligt svært ved at forstå hvorfor man ikke vil hjælpe mig. Der har dokumenterbart aldrig været nogle problemer med at jeg fik medicin for min tilstand, så længe den har været styret af en psykiater. Jeg skal derfor inderligt bede om at man hurtigst muligt påbegynder udredningen så jeg kan komme i behandling og få lov til at føre en normal tilværelse.
</p>
<p>
	Jeg skal bede om at dette dokument indscannes i min journal.
</p>
<p>
	Venlig hilsen
</p>
<p>
	Kjeld
</p>
<p>
	26. Juni 2019</b></p>
</p>
<p>
	Afleverede endnu engang mit brev til K. Umiddelbart efter morgenmødet.
</p>
<p>
	Psykologen kunne ikke forstå at jeg ikke havde været devaluerende overfor en enkelt af plejepersonalet, men derimod udtrykt berettiget kritik af hendes uprofessionalle tilgang til sit arbejde. Hvis man altså udtrykte berettiget kritik af personalet, var man devaluerende, og det var igen et sygdomstegn. Hvis man gjorde opmærksom på dårlige forhold, var man altså syg. Det var desværre ikke bare en mindre ting at personalet mente man var syg, det havde store konsekvenser for den enkelte. Det var ikke engang fordi jeg eller de andre var konstant sure og per automatik kritiserede alt hvad personalet gjorde. Langt de fleste fadæser ignorerede vi. Alene i dag var der to forhold, der medførte eller kunne medføre store gener for mig, som jeg intet sagde noget om, nemlig at piraten omkring klokken fem om morgenen gik op og ned ad gangen mens han råbte og skreg i sin telefon. En af mine medindlagte var derfor tæt på at komme op og slås med ham. Både denne medindlagte og to andre italesagde dette til morgenmødet, men jeg havde bare ignorert det, selv om jeg af Lars forinden var blevet skældt ud fordi jeg kortvarigt en eftermiddag stille og roligt havde gået på gangen og talt i telefon. Det var også et af flere eksempler på at reglerne ikke gjaldt for alle. Det andet eksempel var at jeg da jeg skulle på 24 timers orlov fik dobbelt dosis af min medicin med, hvilket jeg gjorde stilfærdigt opmærksom på og sagde at det ikke gjorde noget.
</p>
<p>
	22. Juni 2019</b></p>
</p>
<p>
	Psykologen på Sankt Hans. Hun var en lille buddet, solbrændt ældre kvinde med stort, sort hår. Hun havde markant øjenskygge på og læbestift. Selv om hun var et stykke over 60 havde hun en lille tatovering på den ene ankel. Hun havde store brune øjne der kiggede på én mens hun talte med en langsom tydelig stemme. Hun afbrød konstant når man svarede på hendes spørgsmål. Hun var dygtig til at udtrykke sin påtagede medfølelse eller bekymring.
</p>
<p>
	Hun var en hammer og hendes søm var assertiv kommunikation. Jeg skulle lære at kommunikere med større empati og accept. Jeg skulle lære hvordan andre oplevede mig, og sørge for ikke at fremstå så negativ.
</p>
<p>
	I som psykologen hed ville gerne hjælpe mig, sagde hun, og midlet hertil var altså at forbedre min kommunikation. Hun var blind overfor alle de eksistenstruende nederlag jeg havde lidt de foregående tre år, hun kunne ikke forstå hvordan det var at miste det jeg elskede allermest, lægefaget, og at det var det egentlige problem. Som om jeg ikke var bevidst om hvordan jeg fremstod overfor andre mennesker eller hvordan jeg kommunikerede mest hensigtsmæssigt! Jeg vidste alt dette, men selv hvis det havde været et problem for mig, blegnede det alligevel i forhold til hvor truet jeg var på mit tilværelse og min fremtid.
</p>
<p>
	Derfor var mine samtaler med psykologen også omsonst. Det var en farce ligesom alt andet jeg skulle undergå på Gøgereden. Psykologen var tilsyneladende ikke klar over at den absolut eneste grund til at jeg talte med hende var for at undgå alternativet, nemlig tvangsmedicinering med invaliderende og farlig antipsykotisk medicin. Jeg tænkte mange gange på om jeg bare skulle være ærlig og fortælle hende det, men jeg anede af erfaring at hun ville tage det ilde op og mene at det var devaluerende og respektløst at jeg havde brugt hendes vellønnede tid for at slippe for en medicinsk form for det hvide snit.
</p>
<p>
	Jeg vidste hun ville mene dette som følge af en oplevelse jeg havde med hende et par uger forinden. Jeg havde fortalt plejepersonalet at jeg ville aflyse med ugentlige samtale med psykologen, da jeg ikke mente at der var noget jeg havde på hjerte som var relevant at dele med hende. Med andre ord at jeg mente at jeg spildte hendes tid. Personalet ringede til hende og fortalte det, men hun dukkede alligevel op på trods af at jeg ikke ville tale med hende. Hun forklarede mig til den samtale at det var respektløst over for hende at jeg havde meldt afbud. Jeg fortalte hende om min bevægegrund herfor, men det lod ikke til at hun troede på at det var sådan jeg havde det.
</p>
<p>
	Det jeg fortalte hende var helt reelt udtryk for hvordan jeg havde det. Der var også en anden årsag, nemlig at jeg syntes at vores samtaler havde en stærk negativ virkning på mig. Jeg følte at hun konstant problematiserede hvordan jeg var som person og at alt jeg foretog mig var forkert og skulle korrigeres. Det var måske ikke så underligt jeg havde det på den måde, idet selve præmissen for hendes samtaler var at der var noget galt med mig, og at jeg jo omvendt ikke mente at der var noget galt med mig, men at jeg var blevet behandlet ualmindeligt svinsk idet mit liv og min tilværelse var blevet smadret af “Den praktiserende læges” uberettigede tvangsindlæggelse tre år forinden.
</p>
<p>
	Jeg blev så nedtrykt af psykologsamtalerne at jeg i dagene efter mistede al livslyst og håb, og det eneste jeg havde lyst til var at sove for at slippe for at have det dårligt.
</p>
<p>
	Idet jeg på den ene side ikke mente jeg fejlede noget, men på den anden side måtte acceptere psykologsamtaler for at undgå medicinering, måtte jeg som i en forskruet version af 1001 nats eventyr til hver samtale opfinde et problem som psykologen kunne hjælpe mig med og få indtrykket af at hun havde løst. Det problem jeg skulle opfinde skulle imidlertid være alt andet end noget der havde med psykose at gøre. Samtidig var det være mere troværdigt hvis det rent faktisk også var noget der var et problem for mig. Det jeg fandt på havde allerhøjst karakter af en irritation. Det drejede sig om den belastende ergoterapeut H.
</p>
<p>
	19. Juni 2019</b></p>
</p>
<p>
	Kontaktede bistandsværgen K. Jeg spurgte ham om hvad han havde foretaget sig i sagen om sjælden og kortvarig haveudgang. Nu var det tredje gang på 2,5 måned jeg havde kontaktet ham om dette spørgsmål. Han svarede først at han flere gange havde taget telefonisk kontakt og kontakt via de elektroniske medier til centerledelsen. Da jeg så spurgte ham om han havde skrevet en e-mail til ledelsen om sjælden og kortvarig haveudgang, svarede han nej. Altså løj han til at starte med. Jeg bad ham om at gøre sit job og skrive en e-mail til centerledelsen, hvilket han lovede mig. Jeg sagde at jeg ville kontakte ham igen den 1/7 og høre hvad han havde foretaget sig.
</p>
<p>
	18. Juni 2019</b></p>
</p>
<p>
	Jeg var allerede oppe kl. 07.40 og spise morgenmad. Desværre faldt jeg i min gamle vane med først at spise morgenmad og derefter træne, så fordi jeg normalt stod op kl. 08.20 og straks deltog i morgenmødet, glemte jeg i dag at deltage i morgenmødet, fordi jeg straks gik ind og trænede. Da jeg ikke havde deltaget i morgenmødet, som normalt varede højest de par minutter det tog at oplæse hvem der var på arbejde den pågældende dag, blev jeg straffet med at jeg ikke måtte få udgang i dag. Derfor skulle jeg være indendøre på den varme og indelukkede afdeling hele dagen som straf. Det var næsten ikke til at bære da det var en 26 grader varm sommerdag udenfor. Men der var ikke noget at gøre. 
</p>
<p>
	Plejepersonalet på afdelingen fungerede de facto som fængselfunktionærer og kontrollanter, og ikke som plejere.
</p>
<p>
	Jeg fik afleveret min seddel til den overvægtige "Julegris", der mistænkeligt meget lignede en gris. Det var sedlen til afdelingssygeplejersken M.
</p>
<p>
	Jeg blev meget vred over dette, og jeg syntes at jeg nu måtte gøre noget ved alle de stressfaktorer der belastede mig og gjorde min hverdag ulidelig. Jeg besluttede mig for at starte med at fortælle psykologen Irene Ostereich at baggrunden for at jeg ville tale med hende var for at undgå tvangsmedicinering, og skrive til afdelingssygeplejersken at ergoterapeuten Heidi var så belastende for mig at mit humør tog skade af det. 
	<p>
		Først bad jeg Kristian om at ringe min bistandsværge op for mig kl. 14:42. Han sagde han ville vende tilbage, men gjorde det ikke. I aftenvagten kom vulgær-homoen S og spurgte mig om jeg ikke bare selv kunne ringe min bistandsværge op. Han kendte åbenbart ikke den normale procedure, for jeg måtte ikke selv ringe min bistandsværge op, det skulle gå igennem personalet. Det blev S fornærmet over at høre, men han lovede dog at han nok skulle tage sig af det.
	</p>
	<p>
		Jeg startede med at skrive til M om H.
	</p>
	<p>
		Kære M
	</p>
	<p>
		Jeg har på det seneste oplevet en meget besynderlig opførsel fra en af plejepersonalet. Det drejer sig om ergoterapeuten H, som efter min mening opfører sig så uprofessionelt at det har negativ indflydelse på mit humør.
	</p>
	<p>
		H har nu ialt fire gange har spurgt mig om jeg vil deltage i en ergoterapeutisk test, kaldet Amestest. Jeg har nu fire gange sagt pænt nej tak, senest den 16. juni 2019.
	</p>
	<p>
		Jeg har hver eneste gang hun har spurgt mig venligt forklaret hende at testen er overflødig af følgende årsager:
	</p>
	<p>
		Mit funktionsniveau er habituelt og uændret højt.
	</p>
	<p>
		Jeg udfører dagligt opgaver som demonstrerer at mit funktionsniveau er for højt at det er relevant at måle det med en madlavningstest som Amestest.
	</p>
	<p>
		Jeg har i Glostrup lavet mad selv talrige gange, og jeg er blevet testet og vurderet lige så mange gange af ergoterapeuterne. De har hver gang konkluderet at jeg ikke har funktionsnedsættelse i nogen som helst grad.
	</p>
	<p>
		Det undrer mig at H ikke er i stand til at læse hvad ergoterapeuterne i Glostrup har skrevet i min journal. Hvis det er et problem for hende at slå mig op, giver jeg hende hermed tilladelse til at tale telefonisk kontakt til ergoterapeuterne tilknyttet afsnit 81 i Glostrup, så de kan bekræfte hvad jeg siger.
	</p>
	<p>
		De omtalte episoder hvor hun presser mig er så enerverende at jeg nu tre gange har været nødt til at tale med psykologen om det for at bearbejde oplevelserne, senest den 18. juni 2019. Jeg mener ikke det kan være rigtigt at en enkelt ergoterapeut skal belaste mig unødvendigt.
	</p>
	<p>
		H gør mig så nedtrykt og frustreret at jeg skal bede dig om at hun, såfremt det er muligt, ikke optræder som min kontaktperson, og at hun ikke er en del af mit team. Jeg har flere gange forsøgt at tale med hende, men hun er desværre uimodtagelig overfor hvad jeg har at sige.
	</p>
	<p>
		Jeg bliver nødt til én gang for alle at understrege:
	</p>
	<p>
		Jeg vil ikke deltage i H ergoterapeutiske test, idet den er åbenlyst unødvendig.
	</p>
	<p>
		Jeg er ked af at det åbenbart er nødvendigt at tage kontakt til dig omkring dette, men jeg har bare aldrig oplevet noget lignende. Det er grotesk at H ikke kan forstå et nej.
	</p>
	<p>
		Til sidst kan jeg nævne et andet forhold som H nu stalker mig omkring, nemlig introduktion til det mobile sanserum. Jeg har indtil videre to gange over for H og en gang overfor H frabedt mig at få introduktion til det mobile sanserum (eller hvad I nu kalder det for). Det skyldes at jeg allerede er bekendt med konceptet fra afsnit 81 i Glostrup, og at det ikke er noget der har nogen gavnlig effekt på mig. Det har jeg naturligvis også fortalt både Helle og H.
	</p>
	<p>
		Igen er jeg tilsyneladende nødt til at understrege at:
	</p>
	<p>
		Jeg vil ikke have introduktion til sanserummet.
	</p>
	<p>
		Eksisterer der et bestemt antal gange man skal sige nej, før plejepersonalet respekterer det?
	</p>
	<p>
		Jeg håber du vil tage denne henvendelse til efterretning.
	</p>
	<p>
		Venlig hilsen
	</p>
	<p>
		Kjeld
	</p>


<p><b>9. januar 2019</b></p>

<p>Brev til læge den 9. januar 2019 Psykiater "Klinikchefen" (Retspsykiatrisk Afd. 81) bekræftede i går den 7. januar 2019, at man ville tvangsbehandle mig med antipsykotisk medicin. Medicinen er i sig selv ikke ufarlig og har mange bivirkninger. Jeg er helt åbenlyst ikke psykotisk og der er således ikke indikation for at behandle mig med antipsykotisk medicin. At fratage mig selvbestemmelsen over min egen krop og tvinge mig til, med vold og magt (bogstavligt talt) at indtage antipsykotisk medicin, er et klokkeklart overgreb.</p>

<p>At bruge mig med at tvangsbehandle mig med antipsykotisk medicin, som psykiaterne "Den fremtrædende psykiater" og "Klinikchefen" gør aktuelt, er i sig selv psykisk tortur og jeg vil ikke finde mig i det længere. Derfor sultestrejker jeg fra om eftermiddagen den 7. januar 2019 og indtil at psykiaterne ophører med at true mig med tvangsbehandling med antipsykotisk medicin og dropper planerne om at behandle mig med antipsykotisk medicin, uanset omstændighederne. Jeg er – også – i skrivende stund apsykotisk, dvs. ikke-psykotisk så der er ikke indikation for at tvinge mig til at spise eller give mig såkaldt parenteral ernæring. Jeg accepterer at indtage væske og al medicin, fraset antipsykotisk medicin.</p>

<p>11. januar 2019</p>
<p>For at modvirke fejlopfattelsen af at jeg skulle lide af kognitive eller negative symptomer, var det nødvendigt at føre mig frem på fredagsmødet. Det var noget som personalet tog meget alvorligt, og der var både en ordstyrer, som var afdelingssygeplejersken, og en referent. Det var perfekt, for så blev mine fremførte forslag noteret. Jeg fremførte følgende punkter til mødet:</p>

<p>Som selvudnævnt formand for Retspsykiatrisk Afdeling 81’s litteraturudvalg, vil jeg gerne slå et slag for muligheden for at låne bøger på biblioteket. Den Playstation der står i aktivitetsrummet er i udu – hvad er status? Husk på at computerspil er ren livskvalitet. Kan der fremskaffes en DVD-afspiller med HDMI-stik til Tv’et? Det blev nævnt at der kan forefindes kettlebells – er det korrekt og kan de i givet fald inkorporeres i styrketræningen? Siden sidst: M har fremskaffet træningselastikker.</p>

<p>Jeg var nærmest ekstatisk efter dagens positive oplevelser. Først fik jeg deltaget i styrketræningen. Dernæst fik jeg besøg af min bedste ven, L, som havde købt en masse slik, sodavand og magasiner til mig. Dernæst ringede min bedste ven, J, som jeg ikke havde talt med i et halvt år, og vi aftaltes at mødes dagen efter. Det blev efterfulgt af min anden bedste ven, B, som ringede fra Irland, og på medhør havde S, som jeg også havde en længere samtale med. Det hele blev afrundet af at jeg fik gået de sædvanlige 10.000 skridt. Hver gang jeg fik besøg, sad der et af plejepersonalet i en blød stol som stod lige uden for døren. Det var egentligt L, der med vanlig skarp iagttagelsesevne havde observeret det. L var blevet fængslet i varetægtssurrogat og efter fem en halv måned frikendt. Der havde intet været at lave på afdelingen hvor han sad, og derfor havde han dag ud og dag siddet og lagt mærke til personalets adfærd. Han havde eksempelvist set at personalet hver gang nogen smed et stykke papir ud, gik hen og samlede det op fra skraldespanden, måske havde patienten skrevet et selvmordsbrev. Det var ikke noget jeg havde observeret personalet på min afdeling gøre, men det var da interessant at høre. Han anbefalede at jeg sørgede for at rive alt papir i småstykker før jeg kasserede det. Jeg fortalte at det var noget jeg absolut skulle være opmærksom på, men at det ville give indtryk af at jeg var paranoid hvis jeg stod og rev papir i stykker og det ville med sikkerhed tiltrække sig personalets opmærksomhed. I stedet for skulle jeg i givet fald skylle papiret ud i toilettet, hvis der da var noget jeg havde behov for at skjule, men det var der sådan set ikke, tværdigmod.</p>

<p>12. januar 2019</p>
<p>Besøg af L og J, samt J. Forholdsregler inden for psykiatrien Overordnet set var der én regel der determinerede alle andre regler, når det galt om at overleve i psykiatrien: at kæmpe imod alle sygeliggørende tiltag med næb og klør. Selv om det var fristende at give sig lidt og være pragmatisk, så var det en misforståelse, for alt blev skrevet ned og husket. Hvis man gav en psykiater sin lillefinger, tog vedkommende hele armen. Det var kutyme for psykiateren at lede efter et hvert tegn på psykopatologi når vedkommende læste i læge- eller sygeplejejournalen, og alt der kunne misforstås, blev misforstået. Man skulle tænke langsigtet, også selv om enkelte tiltag måske ville være et tilbageskridt på kort sigt.</p>

<p>Alt indenfor psykiatrien var én lang glidebane. Man skulle være perfekt til alle tider. Hvis man eksempelvis accepterede en frivillig indlæggelse, kunne psykiateren til alle tider tvangstilbageholde en. Det var oven i købet let at gøre rent proceduremæssigt. Langt sværere var det at tvangsindlægge en. Det skulle man altid have i baghovedet når psykiateren fortalte at man da bare kunne lade sig indlægge og overnatte, kun for en enkelt nat. Om man så kun accepterede frivillig indlæggelse i fem minutter, så åbnede man op for muligheden for tvang.</p>

<p>Næsten lige så vigtigt som at kæmpe imod alle sygeliggørende tiltag, var det at få mobiliseret ens sociale netværk. Hvis man ikke havde pårørende eller der var dårlig kontakt med dem man havde, måtte man om nødvendigt bestikke fremmede til at udgive sig for pårørende. Selv om det lød åndssvag, så var det ikke desto mindre rigtigt. Jeg havde engang hørt at nogle skizofrene havde det med at høre meget høj musik enten med eller uden høretelefoner på. Det gjorde de efter signende for at overdøve stemmerne. Det med den høje musik var et vigtigt fænomen, som det for alt i verden galt om at undgå. Derfor var radioen altid skruet ned, og selv om jeg havde et par gode høretelefoner, var jeg meget varsom med at bruge dem.</p>

<p>Plejepersonalets overvågning og restriktioner Dette emne skulle man være yderst varsom med at skrive om, for på den ene side var det indbegrebet af paranoia, på den anden side var det et banalt faktum at personalets fineste opgave var at observere, altså overvåge, patienterne. Hvis der blev observeret det man kunne kalde anstødig opførsel, blev der grebet ind. Som K ved flere lejligheder demonstrerede så var der forskellige emner, der var forbudte at diskutere. Og gjorde man det alligevel var det ensbetydende med sanktioner i form af ”afskærmning på stuen”, som var det samme som at sige til et genstridigt barn at det skulle gå ind på sit værelse. Sjovt nok var de forbudte emner netop dem, der interesserede patienterne allermest, nemlig ens dom, konsekvenserne heraf, psykiatrien, de ansatte, ens medicin og sygdom. Der var stort set et personale til stede konstant hvor der var patienter. De lyttede til hvad man sagde og jævnført K’ reaktion, greb de hurtigt ind.</p>

<p>De observerede også ens adfærd og en indgriben var resultatet hvis man trådte over stregen. Det blev eksemplificeret ved M der konstant var grænsesøgende overfor medpatienter og personale, sad med fødderne oppe på bordet, sov i sofaen og skiftede formålsløst rundt i kanalerne på Tv’et. Selv om personalet ofte prøvede at korrigere ham, var det nyttesløst og hurtigt opgav man at irettesætte ham. Det tydede på at selv om personalet var emsige, var de også magelige og dovne. Alene fordi M udstillede personalets hykleri, måtte jeg respektere ham. Personalets dobbeltmoral kom til udtryk ved at de gerne måtte diskutere hvad som helst og ofte også gjorde det. Også her var K fremme i skoen og han udbasunerede tit sin holdning i Tv-stuen, for eksempelvis når ham kommenterede Tv-avisen i stærkt kritiske vendinger. Han udslyngede sine kommenterer ud i rummet uden at de var adresserede til nogen bestemt modtager. Vi patienter var lidt pinligt til mode over det, og jeg følte at jeg var tvunget til at sige noget.</p>

<p>Her galt det på den ene side at give K ret i hans politiske synspunkter, på en anden side måtte man ikke gøre det så åbenlyst at han kunne regne ud at man manipulerede med ham. Initiativ var noget der var godt at tage, både overfor medpatienterne og overfor personalet. Hvis man iværksatte noget med sine medpatienter, blev det lagt mærke til af personalet. Over for personalet var det eksempelvis hygiejniske tiltag som skulle italesættes og illustreres. Selv om man måske ikke barberede sig hver eneste dag, skulle man alligevel helst så ofte som muligt bede personalet om at få udleveret sin barbermaskine eller skraber og barberskum. Det samme var tilfældet med tøjvask, som også gerne skulle ske så ofte man kunne slippe af sted med det.</p>


<p><b>9. januar 2019</b></p>
<p>Brev til læge den 9. januar 2019 Psykiater "Klinikchefen" (Retspsykiatrisk Afd. 81) bekræftede i går den 7. januar 2019, at man ville tvangsbehandle mig med antipsykotisk medicin. Medicinen er i sig selv ikke ufarlig og har mange bivirkninger. Jeg er helt åbenlyst ikke psykotisk og der er således ikke indikation for at behandle mig med antipsykotisk medicin. At fratage mig selvbestemmelsen over min egen krop og tvinge mig til, med vold og magt (bogstavligt talt) at indtage antipsykotisk medicin, er et klokkeklart overgreb.</p>

<p>At bruge mig med at tvangsbehandle mig med antipsykotisk medicin, som psykiaterne "Den fremtrædende psykiater" og "Klinikchefen" gør aktuelt, er i sig selv psykisk tortur og jeg vil ikke finde mig i det længere. Derfor sultestrejker jeg fra om eftermiddagen den 7. januar 2019 og indtil at psykiaterne ophører med at true mig med tvangsbehandling med antipsykotisk medicin og dropper planerne om at behandle mig med antipsykotisk medicin, uanset omstændighederne. Jeg er – også – i skrivende stund apsykotisk, dvs. ikke-psykotisk så der er ikke indikation for at tvinge mig til at spise eller give mig såkaldt parenteral ernæring. Jeg accepterer at indtage væske og al medicin, fraset antipsykotisk medicin.</p>

<p>11. januar 2019</p>
<p>For at modvirke fejlopfattelsen af at jeg skulle lide af kognitive eller negative symptomer, var det nødvendigt at føre mig frem på fredagsmødet. Det var noget som personalet tog meget alvorligt, og der var både en ordstyrer, som var afdelingssygeplejersken, og en referent. Det var perfekt, for så blev mine fremførte forslag noteret. Jeg fremførte følgende punkter til mødet:</p>

<p>Som selvudnævnt formand for Retspsykiatrisk Afdeling 81’s litteraturudvalg, vil jeg gerne slå et slag for muligheden for at låne bøger på biblioteket. Den Playstation der står i aktivitetsrummet er i udu – hvad er status? Husk på at computerspil er ren livskvalitet. Kan der fremskaffes en DVD-afspiller med HDMI-stik til Tv’et? Det blev nævnt at der kan forefindes kettlebells – er det korrekt og kan de i givet fald inkorporeres i styrketræningen? Siden sidst: M har fremskaffet træningselastikker.</p>

<p>Jeg var nærmest ekstatisk efter dagens positive oplevelser. Først fik jeg deltaget i styrketræningen. Dernæst fik jeg besøg af min bedste ven, L, som havde købt en masse slik, sodavand og magasiner til mig. Dernæst ringede min bedste ven, J, som jeg ikke havde talt med i et halvt år, og vi aftaltes at mødes dagen efter. Det blev efterfulgt af min anden bedste ven, B, som ringede fra Irland, og på medhør havde S, som jeg også havde en længere samtale med. Det hele blev afrundet af at jeg fik gået de sædvanlige 10.000 skridt. Hver gang jeg fik besøg, sad der et af plejepersonalet i en blød stol som stod lige uden for døren. Det var egentligt L, der med vanlig skarp iagttagelsesevne havde observeret det. L var blevet fængslet i varetægtssurrogat og efter fem en halv måned frikendt. Der havde intet været at lave på afdelingen hvor han sad, og derfor havde han dag ud og dag siddet og lagt mærke til personalets adfærd. Han havde eksempelvist set at personalet hver gang nogen smed et stykke papir ud, gik hen og samlede det op fra skraldespanden, måske havde patienten skrevet et selvmordsbrev. Det var ikke noget jeg havde observeret personalet på min afdeling gøre, men det var da interessant at høre. Han anbefalede at jeg sørgede for at rive alt papir i småstykker før jeg kasserede det. Jeg fortalte at det var noget jeg absolut skulle være opmærksom på, men at det ville give indtryk af at jeg var paranoid hvis jeg stod og rev papir i stykker og det ville med sikkerhed tiltrække sig personalets opmærksomhed. I stedet for skulle jeg i givet fald skylle papiret ud i toilettet, hvis der da var noget jeg havde behov for at skjule, men det var der sådan set ikke, tværdigmod.</p>

<p>12. januar 2019</p>
<p>Besøg af L og J, samt J. Forholdsregler inden for psykiatrien Overordnet set var der én regel der determinerede alle andre regler, når det galt om at overleve i psykiatrien: at kæmpe imod alle sygeliggørende tiltag med næb og klør. Selv om det var fristende at give sig lidt og være pragmatisk, så var det en misforståelse, for alt blev skrevet ned og husket. Hvis man gav en psykiater sin lillefinger, tog vedkommende hele armen. Det var kutyme for psykiateren at lede efter et hvert tegn på psykopatologi når vedkommende læste i læge- eller sygeplejejournalen, og alt der kunne misforstås, blev misforstået. Man skulle tænke langsigtet, også selv om enkelte tiltag måske ville være et tilbageskridt på kort sigt.</p>

<p>Alt indenfor psykiatrien var én lang glidebane. Man skulle være perfekt til alle tider. Hvis man eksempelvis accepterede en frivillig indlæggelse, kunne psykiateren til alle tider tvangstilbageholde en. Det var oven i købet let at gøre rent proceduremæssigt. Langt sværere var det at tvangsindlægge en. Det skulle man altid have i baghovedet når psykiateren fortalte at man da bare kunne lade sig indlægge og overnatte, kun for en enkelt nat. Om man så kun accepterede frivillig indlæggelse i fem minutter, så åbnede man op for muligheden for tvang.</p>

<p>Næsten lige så vigtigt som at kæmpe imod alle sygeliggørende tiltag, var det at få mobiliseret ens sociale netværk. Hvis man ikke havde pårørende eller der var dårlig kontakt med dem man havde, måtte man om nødvendigt bestikke fremmede til at udgive sig for pårørende. Selv om det lød åndssvag, så var det ikke desto mindre rigtigt. Jeg havde engang hørt at nogle skizofrene havde det med at høre meget høj musik enten med eller uden høretelefoner på. Det gjorde de efter signende for at overdøve stemmerne. Det med den høje musik var et vigtigt fænomen, som det for alt i verden galt om at undgå. Derfor var radioen altid skruet ned, og selv om jeg havde et par gode høretelefoner, var jeg meget varsom med at bruge dem.</p>

<p>Plejepersonalets overvågning og restriktioner Dette emne skulle man være yderst varsom med at skrive om, for på den ene side var det indbegrebet af paranoia, på den anden side var det et banalt faktum at personalets fineste opgave var at observere, altså overvåge, patienterne. Hvis der blev observeret det man kunne kalde anstødig opførsel, blev der grebet ind. Som K ved flere lejligheder demonstrerede så var der forskellige emner, der var forbudte at diskutere. Og gjorde man det alligevel var det ensbetydende med sanktioner i form af ”afskærmning på stuen”, som var det samme som at sige til et genstridigt barn at det skulle gå ind på sit værelse. Sjovt nok var de forbudte emner netop dem, der interesserede patienterne allermest, nemlig ens dom, konsekvenserne heraf, psykiatrien, de ansatte, ens medicin og sygdom. Der var stort set et personale til stede konstant hvor der var patienter. De lyttede til hvad man sagde og jævnført K’ reaktion, greb de hurtigt ind.</p>

<p>De observerede også ens adfærd og en indgriben var resultatet hvis man trådte over stregen. Det blev eksemplificeret ved M der konstant var grænsesøgende overfor medpatienter og personale, sad med fødderne oppe på bordet, sov i sofaen og skiftede formålsløst rundt i kanalerne på Tv’et. Selv om personalet ofte prøvede at korrigere ham, var det nyttesløst og hurtigt opgav man at irettesætte ham. Det tydede på at selv om personalet var emsige, var de også magelige og dovne. Alene fordi M udstillede personalets hykleri, måtte jeg respektere ham. Personalets dobbeltmoral kom til udtryk ved at de gerne måtte diskutere hvad som helst og ofte også gjorde det. Også her var K fremme i skoen og han udbasunerede tit sin holdning i Tv-stuen, for eksempelvis når ham kommenterede Tv-avisen i stærkt kritiske vendinger. Han udslyngede sine kommenterer ud i rummet uden at de var adresserede til nogen bestemt modtager. Vi patienter var lidt pinligt til mode over det, og jeg følte at jeg var tvunget til at sige noget.</p>

<p>Her galt det på den ene side at give K ret i hans politiske synspunkter, på en anden side måtte man ikke gøre det så åbenlyst at han kunne regne ud at man manipulerede med ham. Initiativ var noget der var godt at tage, både overfor medpatienterne og overfor personalet. Hvis man iværksatte noget med sine medpatienter, blev det lagt mærke til af personalet. Over for personalet var det eksempelvis hygiejniske tiltag som skulle italesættes og illustreres. Selv om man måske ikke barberede sig hver eneste dag, skulle man alligevel helst så ofte som muligt bede personalet om at få udleveret sin barbermaskine eller skraber og barberskum. Det samme var tilfældet med tøjvask, som også gerne skulle ske så ofte man kunne slippe af sted med det.</p>


<p><b>14. januar 2019</b></p>
<p>Jeg vågnede kl. 03.16 af et mareridt, som jeg heldigvis hurtigt glemte igen, hvorefter jeg på ny faldt i søvn og vågnede af mig selv i perfekt tid, få minutter før morgenmaden. I dag stod den igen på badminton, styrketræning og fodbold. Jeg fik korrekturlæst og udprintet mit brev til lægesamtalen, som til min store lettelse blev udskudt til i morgen. Det betød en kortvarig eskapisme, dagen fremstod en smule smukkere, og stressniveauet dalede betydeligt. Jeg fik talt med B og C, som ringede efter de var vel hjemme efter at have spillet musik i Irland. Det var meget opløftende at høre deres stemmer, som at blive behandlet som et rigtigt og raskt menneske, hvilket jeg jo også var. Jeg var godt på vej i min påtvungne transition fra introvert til ekstrovert.</p>

<p>Jeg sad og spekulerede på hvordan psykiateren ville reagere på mit brev. Hun ville sikkert vælge en af nedenstående strategier: Kategorisk benægte at jeg var apsykotisk, anvende tvang og dermed begå overgreb, og så håbe på at jeg ville blive så passiv, tanketom og apatisk af behandlingen at jeg ikke ville være i stand til at brokke mig, skrive en bog eller delagtiggøre pressen. Det var en ”all or nothing” tilgang. Faktisk den præcis modsatte tilgang end min. Trække i land, men for ikke at tabe ansigt helt, så finde en alternativ fejldiagnose, og helst en som man kunne behandle med antipsykotika. Derved kunne man bedre undskylde sig med at selv om man havde taget fejl, så var det et hændeligt uheld, og alt hvad jeg havde oplevet af overgreb og fornedrelser var alligevel min egen skyld. Hvilke diagnoser ville man så alternativt vælge? Formentligt ….. Tilsvarende var min tilgang den modsatte af 1. eller min version af 2. hvor jeg skulle være pragmatisk og vi skulle ”mødes på midten” så at sige.</p>

<p>Hvilken sygdom eller personlighedsforstyrrelse der var mest acceptabel. Endelig var der en slags tredje vej, hvor jeg måtte forklare min opførsel med at jeg havde været fuld eller stofpåvirket. Så ville jeg blive rubriceret som narkoman og misbruger, men det var vel alt andet lige at foretrække fremfor psykosediagnosen. Endelig var der en fjerde mulighed, der til gengæld var den for mig mest krævende og arbejdsintensiv: jeg var nødt til på skrift at berette om hvilke modbydeligheder fejldiagnosen havde afstedkommet, så selv den mest vrangvillige psykiater ville blive tvunget til at erkende at min reaktion, hvis ikke juridisk acceptabel, så dog var indfølelig, altså forståelig. For at G kunne undgå at tabe ansigt, ville hun måske være den der blev nødt til at erkende at jeg ikke var psykotisk. Alternativt kunne man overflytte mig til en anden afdeling, og overlade nederlaget til dem. Ja, der var mange muligheder de kunne bruge frem for at udføre deres arbejde. mens jeg og skrev, lyttede jeg til Johnny Cash der i nummeret ”God’s Gonna Cut You Down” sang en tekst jeg kunne identificere mig med: </p>

<p>”You can run on for a long time Run on for a long time Run on for a long time Sooner or later god’s gonna cut you down Sooner or later god’s gonna cut you down Go tell that long tounge lier Go on tell that midnight writher Go on tell that rambler The gambler Tell that god’s gonna cut them down Tell that gods gonna cut them down. … Working in the dark against your fellow man… But as sure as god made black and white what’s done in the dark will be brought in the light You can run on for a long time Run on for a long time Run on for a long time Sooner or later god’s gonna cut you down Sooner or god’s gonna cut you down”</p>

<p>Der var sikkert mange måder at tolke sangen på, fra hvad Johnny Cash havde ment til ens egen version. Jeg opfattede sangen som om at alle fordækte personager der svindlede og opførte sig amoralsk, alle som én ultimativt ville blive dømt og straffen eksekveret, hvis ikke på jorden så i det hindsides. Jeg kunne især godt lide sætningen: ”What’s done in the dark will be brought in the light”, som jeg kunne appliceres på Styrelsen for Patientsikkerheds perfide sagsbehandling, der ugørligt ødelagde mennesker og familier, og som politikerne og den brede offentlighed ikke anede noget om. Men det skulle jeg nok sørge for at få ændret på. Det mindede mig om et citat, hvis ophavsmand jeg ikke kunne erindre, som lød: ”Sun light is the best disinfectant”. Forhold der ikke tjente dagens lys var noget journalister typisk tog sig af, og til alt held var min bedste ven journalist.</p>

<p>Jeg havde jo tænkt en del over om det var så primitivt at politikerne og sygehusvæsenet kun rettede ind og ændrede skandaløse forhold, hvis pressen havde bragt et givent emne op, og min konklusion var, at det slet ikke var umuligt at det forholdt sig sådan. Jeg var yderst påpasselig med at sige det til nogen inden for psykiatrien, for hvad der var af eksistentiel betydning for mig, ville blive fejltolket bevidst eller ubevidst som kværulanteri. Men der var en forskel på en kværulant og jeg; førstnævnte yndede gerne at brokke sig højlydt over ligegyldige småting, men for mig var det nærmest et spørgsmål om liv eller død. Det havde aldrig været min hensigt at delagtiggøre andre end mine bedste venner i min modbydelige og håbløse situation, men uanset hvad jeg gjorde, hjalp det ikke, og jeg har forsøgt alt, endda op til flere gange. Når man så var blevet desperat, ville man gøre hvad som helst, også at skandalisere sig selv. Det betød intet, og jeg var ligeglad om jeg måtte flygte til udlandet, skifte navn og undergå plastikkirurgisk behandling om nødvendigt. Det var netop det som psykiaterne mente var udtryk for sygdom.</p>

<p><b>15. januar 2019</b></p>
<p>Den dag jeg havde lægesamtale var ekstra ulidelig. Det var som at vente på at komme op i en alt afgørende eksamen som man på forhånd vidste man ville dumpe i. Ventetiden var ganske ulidelig, og jeg blev så stresset af at gå og vente i uvidenhed at jeg fik forkølelsessår på både over- og underlæbe, hvilket jeg ikke kunne huske jeg nogensinde havde fået tidligere. I dag ventede og ventede jeg, uden at den annoncerede lægesamtale blev afholdt. Både J og "Klinikchefen" var ellers på arbejde. Jeg vidste ikke hvad årsagen til den manglende samtale var, men det var virkningen til gengæld: det var psykisk nedbrydende, for det var ikke fordi den ikke skulle blive afholdt, og derved blev pinen bare trukket ud. Dagen blev dog reddet af at mine bedste venner henholdsvis besøgte og ringede til mig.</p>


<p><b>Lægesamtale 15. januar 2019</b></p> 
<p>Det er devaluerende at foreslå at jeg skal rehabiliteres, for der er ikke noget at rehabilitere fra. Alt hvad jeg nogensinde har opnået har jeg opnået ved egen indsats, og jeg har på ingen måde brug for hjælp og slet ikke fra psykiatrien. Jeg har til gengæld brug for at komme på internettet så jeg kan varetage nedenstående projekter, og for min skyld kan der stå en medarbejder og kigge mig over skulderen imens: Undersøgelse af pris og vilkår for webhoteller og for at hoste en privat server. Undersøgelse af væsentlige forhold som skal tages i betragtning i forbindelse med ændring af virksomhedsform til et APS, herunder regnskab, ejerforhold og lønudbetaling. Journalistisk arbejde i form af: Udarbejdelse af boganmeldelser. Daglige citathistorier, baseret på gennemgang af de virale nyheder, der udgives af Syddansk Universitet. Anbefalinger af skribenter med præsentation af disse. Desuden adgang til E-boks med henblik på rekvirering af Datatilsynets afgørelse jf. j. nr. 2018-632-0213.</p>

<p><b>16. januar 2019</b></p>
<p>I nat slog jeg en ny rekord, jeg antallet af gange jeg vågnede. Det skete både kl. 01.13, 03.21, 06.42 og til sidst 07.42. Ingen mareridt denne gang til gengæld. Jeg fik et godt råd af min bedste ven i går, som jeg havde tænkt en del over. Han så min stak af papirer, som jeg havde med ind i besøgslokalet. Jeg brugte dem til at skrive kladde, som jeg efterfølgende indskrev på computeren. Han sagde at jeg skulle passe på med hvordan jeg lagde mine papirer på værelset, de måtte ikke ligge og flyde rundt omkring på værelset, således at jeg fremstod manisk og psykotisk.</p>

<p>Jeg beroligede ham, og fortalte at det var godt set, at han havde en pointe, men at det var noget jeg var klar over. Der eksisterede vist en lidelse der hed hypergrafi, hvor den ramte skrev usædvanligt meget og overalt. Jeg fik udlevet min aktindsigt fra S. Der var åbenbart tale om så sensitiv information at jeg ikke måtte have det liggende på min stue, men det skulle være låst inde, når jeg ikke læste i materialet. Det var naturligvis noget pjat, for jeg havde naturligvis tænkt mig at offentliggøre det ved førstkommende lejlighed. Det vidste de inkompetente psykiatere naturligvis udmærket, så de havde sikkert sørget for at bedrive defensiv medicin og taget alverdens forbehold.</p>

<p>Men uanset hvilket sludder de havde skrevet, ville det stå i modstrid med virkeligheden som jeg havde anført i min dagbog, altså en form for dobbelt bogføring eller snarere dobbelt journalføring. Jeg nåede i forbindelse med min aften gåtur på løbebåndet at læse bogen ”Decision Point” af George W Bush færdig. Den fyldte 481 sider og var på engelsk. Det var ellers en rigtig god dag. Vi startede med badminton, efterfulgt af styrketræning og til sidst fodbold. Jeg lavede smoothie efterfølgende og spillede Call of Duty med M og J. jeg passerede "Klinikchefen" ude på gangen. Det var tydeligt at hun var bange for mig, og den frygt hun udstrålede, var mærkeligt nok så provokerende at jeg faktisk fik lyst til at slå hende.</p>

<p>Heldigvis var det ikke noget problem at beherske mig, men oplevelsen cementerede min lommefilosofiske teori om at folk blev som man behandlede dem. Hvis man som jeg var blevet behandlet som et monster, så blev man også et monster. Det svarede måske lidt til at man sagde at hunde, der kunne fornemme man var bange for, blev aggressive. Noget måtte der være om det, for jeg havde hverken været hverken bange for mine medindsatte eller medindlagde, på trods af at der blandt dem var både drabs- og voldsmænd, og jeg havde ikke oplevet nogen som helst problemer. Om aftenen fik vi mad fra McDonald’s. Selv om det både var dyrt og ikke mættede, var det på en måde befriende. Det viste at vi havde udvist initiativ, og at det kunne lade sig gøre at få udført noget et sted, hvor det meste ellers var umuligt.</p>


<p><b>17. januar 2019</b></p>
Jeg vågnede kun en enkelt gang, og først kl. 06.04. Den gode nyhed var at "Klinikchefen" ikke var på arbejde i dag, den dårlige nyhed var at der absolut intet var at foretage sig. Vi var ude i haven to gange, hvor jeg først alene og siden hen sammen med M gik adskillige runder. De eneste der tilsyneladende havde det fint med at være indlagt på retspsykiatrisk afdeling var hønsene, som hed noget andet men som jeg havde døbt Mette, Gitte og Stine. Senere på dagen stod den på læsegruppe, hvor der foruden de sædvanlige deltagere også var S. Teksten vi oplæse handlede besynderligt nok om prostituerede der arbejdede på et bordel. Først en incestuøs tekst, så en tekst om et bordel, så hvad mon det næste blev? Kedsomheden var enerverende.


<p><b>18. januar 2019</b></p>
<p>Efter endt styrketræning sad jeg og tænkte på hvad dagen mon ville bringe af ubehageligheder. Jeg så psykiaterne HH og J på sygeplejekontoret, og M advarede mig og sagde at førstnævnte var farlig. Selv om ordvalget måske ikke helt passede på HH, vidste jeg hvad M mente. HH var almægtig, han kunne og ville tvangsbehandle mig uden at der var en indikation for det og uden at blinke. Forhåbentligt udskød de beslutningen om tvang til på mandag til G kom tilbage på arbejde. Der var ingen tvivl om at Gitte nærede svær antipati imod mig og at det påvirkede hendes dømmekraft. Derfor ville det være ekstra svært for hende der habituelt var rethaverisk at erkende at hun havde taget fejl over for mig, men til gengæld kunne en henvendelse fra mine pårørende mediere og få hende til at erkende nederlaget uden at tabe ansigt helt over for mig, idet hun så kunne undskylde sig med at det kun havde været på grund af disse at hun havde skiftet mening. Det ville sådan set være fint med mig, bare resultatet var at jeg slap for unødvendig tvang, det vil sige at overgreb. Selv om meget på afdelingen kørte på skinner, var der stadig nogle helt banale ting der var umulige at få sat i gang, eksempelvis at få mulighed for at låne bøger. Jeg havde nu foreslået det på flere morgen- og fredagsmøder og selv om man hver gang forsikrede mig om at det selvfølgeligt nok skulle ske, blev det aldrig til noget. Andet var svært at få iværksat, men ikke helt umuligt. Det drejede sig som sådan noget som at komme ud i haven. Man skulle tro at en så fremragende mulighed for at få de svært bedøvede patinter til at røre sig, var noget man udnyttede fuldt ud, men det var langt fra tilfældet. Resultatet var naturligvis at de skadelige bivirkninger fra deres antipsykotiske medicin, såsom metabolisk syndrom og svær overvægt, på denne måde kunne modvirkes, men nej.</p>


<p><b>19. januar 2019</b></p>
<p>I dag bagte vi to varianter af koldhævede boller. Af alle de typer af bagværk vi havde bagt indtil videre, var bollerne det mest anvendelige.</p>


<p><b>21. januar 2019</b></p>
<p>Nu havde både min far og L afleveret deres breve om mig og min apsykotiske adfærd, to breve fra B og dertil havde "Klinikchefen" fået mit andet brev til psykiaterne, som egentligt kom godt rundt om hele min situation, men mere overordnet og med fokus på at undgå en ikke-indiceret tvangsbehandling. Nu gjalt det om at gå i dybden med den falske tvangsindlæggelsesprotokol, mens jeg stadig havde chancen for at få det dokumenteret. Det var lidt en balancegang, og jeg skulle passe på ikke at fare for hurtigt frem. Udover det måtte jeg igen minde G om hvilke lempelser jeg ønskede. Jeg skrev derfor nedenstående brev til hende:</p>

<p><b>Brev lægesamtale 21. januar 2019</b></p>
<p>Jeg har fået ordineret D-vitamin, og så har jeg haft behov for få Ipren en del gange pga. smerter i skuldrene. Sidstnævnte er sequelae efter overtræning. Derudover har jeg det udmærket, og jeg fungerer rigtigt godt sammen med personale og medpatienter. Det er devaluerende at foreslå at jeg skal rehabiliteres, for der er ikke noget at rehabilitere fra. Alt hvad jeg nogensinde har opnået, har jeg opnået ved egen indsats. Jeg har på ingen måde brug for hjælp og slet ikke fra psykiatrien. Jeg vil hellere leve af græs og insekter end jeg vil modtage nogen unødvendige og ydmygende offentlige ydelser, for jeg er udmærket i stand til at arbejde. Jeg skal bede om: * Udgang. Der er helt uproblematisk at give mig ledsaget udgang, og det er ubegribeligt at det stadig ikke er iværksat. * Internetadgang. Jeg skal primært bruge denne til journalistisk arbejde, og som tidligere anført kan personalet for min skyld godt kigge mig over skulderen imens. * Mulighed for at låne bøger. Jeg har flere gange til både morgen- og fredagsmøder igennem en måned efterspurgt dette, men selv om jeg fået at vide at det nok skal komme i orden, sker der fortsat intet. * Desuden adgang til E-boks med henblik på rekvirering af Datatilsynets afgørelse jf. j. nr. 2018-632-0213. * Indscanning af brev fra min far, J, og fra en af mine bedste venner, L, i min journal. * Anførelse af J til listen af nærmeste pårørende. * Indscanning af dette dokument i min journal. Da det efterhånden er helt tydeligt at der ikke er nogen faglig årsag til at ovenstående ikke kan lade sig gøre, virker det ærlig talt bare som en plat straf. Det er lige så tydeligt at "Den fremtrædende psykiater" desværre nærer kraftig antipati imod mig. I min optik er hendes tilgang til psykiatri uprofessionel, og hendes trussel om ikke-indiceret tvangsmedicinering er direkte pervers. Det skulle undre mig om man nu ikke forsøger at finde på en anden indikation end psykose for at passivisere mig med antipsykotisk medicin. Det er der ikke, jeg lider ikke af nogen som helst sygdomme eller tilstande, der skulle kunne retfærdiggøre antipsykotisk medicinering. For at skære det ud i pap lider jeg ikke af abstinenser, organisk psykosyndrom, skizofreni, skizotypal sindslidelse, psykose (psykoaffektiv psykose, kronisk vedvarende psykose, akut forbigående psykose), bipolar affektiv sindslidelse, mani, hypomani, depression (ubehandlet), bipolar depression, personlighedsforstyrrelser (paranoid, emotionel ustabil), primære og svære nervøse og stressrelaterede tilstande. En vrangforestilling er som bekendt en urokkelig overbevisning, som ikke er i overensstemmelse med virkeligheden, og som ikke deles af andre med samme sociokulturelle baggrund. Alle mennesker som har lyttet fordomsfrit og forholdt sig rationelt og kritisk til hvad jeg har forklaret, har fundet min reaktion forståelig. Dermed selvfølgelig ikke sagt at min reaktion er undskyldelig. Det som en praktiserende læge for to et halvt år siden kaldte vrangforestillinger, har vist sig at være i fuld overensstemmelse med virkeligheden, hvilket bl.a. Datatilsynet har bekræftet mig i. I næste brev går jeg i detaljer og tilbageviser indholdet af førnævnte praktiserende læges tvangsprotokol. Hvis nogle mener at min reaktion på ekstreme livsomstændigheder (tab af job, autorisation, bolig, identitet og fremtid) har været uindfølelig ekstrem, tilhører de for det første en minoritet, for det andet må det i så fald skyldes at jeg har fejlet i at forklare mig grundigt nok. Det sidste agter jeg at råde bod på ved at skrive en bog, som jeg til dato under aktuelle indlæggelse har skrevet 108 sider af. Man vil nok finde at indholdet er ganske sammenhængende og på ingen måde er præget af privat logik eller tankeforstyrrelser. Det er også noget som min ven, der har fået en kopi af den, har fortalt mig. Kausaliteten for min tilstand og situation er banal: Ubehandlet ADHD/ADD som har resulteret i en depression. Depressionen er nu velbehandlet, men tilbage er fortsat min ADHD/ADD som er ubehandlet. Det er et alvorligt problem at man nægter at anerkende det, for det er lige så stor en fadæse bevidst at undlade at give mig en velindiceret behandling, som der er at opstarte en unødvendig behandling. Jeg skal minde om at mit opmærksomheds- og koncentrationsbesvær skyldes ADHD/ADD og ikke er et negativt symptom ved psykose, samt at ADHD/ADD ikke er en psykisk sygdom, men en udviklingsforstyrrelse og dermed medført og vedvarende. Jeg har altid: * Haft indre uro. * Været ekstrem utålmodig. * Haft vanskeligt ved at tåle situationer, hvor jeg skulle vente. * Snakket overordentligt meget. * Været tvunget til at dyrke intensiv motion for at kunne være i ro i døgnets resterende timer. * Haft tilfælde af impulsgennembrud. * Haft svært med at regulere mine følelser, især vrede. * Lidt af udtalt lavt selvværd og utilstrækkelighedsfølelse. * Været kloset og min håndskrift ulæselig. * Været udtalt ængstelig, og haft generaliseret angst. Det bedste der nogen sinde er sket mig, er at jeg bl.a. af psykiater H fik Concerta. Der var stort set ingen bivirkninger af behandlingen, men derimod en eklatant gavnlig effekt på samtlige af de førnævnte symptomer, og mit liv ville have været uendeligt meget bedre, hvis jeg var blevet opstartet i behandlingen for 25 år siden. Da jeg altid har fortiet mine problemer for mine forældre, er det ikke noget de ved særligt meget om. At jeg har været i stand til at få topkarakterer på medicinstudiet er ikke så mærkeligt, for det, der interesserer mig allermest, er lægefaget. Når det drejer sig om at læse medicinsk faglitteratur, har opmærksomheds- og koncentrationsforstyrrelsen været til at udholde. Jeg er ikke og har aldrig været utilregnelig. Selv om tilregnelighedsbegrebet er juridisk, påhviler det den psykiatriske vurdering. I den sammenhæng er jeg nødt til at minde om at Retslægerådet ikke er et orakel, og at deres vurdering ikke er mere valid end det materiale der ligger til grund herfor. Hvis jeg afholder mig fra at berette om de seneste års traumatiserende oplevelser, handler det ikke om manglende evne til at formulere mig, læderet hukommelse eller lignende, men udelukkende en form for undgåelsesadfærd, betinget af det psykiske ubehag genkaldelserne fremkalder. Det har intet med psykose at gøre. Det skyldes heller ikke manglende evne, eller mistroiskhed, at jeg ikke har lyst til at diskutere mine følelser, det handler udelukkende om at jeg aldrig har været vant til at gøre dette, og især ikke når jeg føler mig ubehageligt til mode fordi psykiateren er moralsk fordømmende og uprofessionel. Mit behandlingsforslag er at man bør nedtrappe Venlafaxin og opstarte behandling med Concerta. Jeg har ikke brug for non-farmakologisk behandling. Det eneste jeg i øvrigt har behov for, er beskæftigelse og at blive behandlet som et normalt menneske. Kjeld.</p>

<p><b>28. januar 2019</b></p>
<p><b>Brev til lægesamtale den 28. januar 2019</b></p>
<p>Jeg har nu været indlagt i 60 dage på afdeling 81, og har været frihedsberøvet i fire måneder. Idet der mig bekendt skrives rapport om hver patient tre gange i døgnet, formoder jeg at plejepersonalet i overensstemmelse med virkeligheden har noteret at jeg er ikke-psykotisk og normalt fungerende på alle planer 180 gange i alt. Den eneste undtagelse skulle da lige være at jeg er udtalt rastløs og har øget bevægetrang, dyrker hård motion hver gang der er mulighed for det (aktuelt fire gange om ugen) og sørger for at gå mindst 10.000 skridt dagligt.</p>

<p>Som følge af nedtrapning af antidepressiv medicin (Venlafaxin) er jeg almen let utilpas og forkvalmet, men fraset det, er jeg relativt velbefindende. Sidstnævnte skyldes ikke psykiaternes intervention, men dels fraværet heraf, og dels at jeg anvender de aktivitetstilbud afdelingen tilbyder. Det er fortsat en stor belastning at være underlagt "Den fremtrædende psykiater"s trusler om tvang og antipsykotika, men det er tilsyneladende en del af hendes behandlingsstrategi og selvbestaltede straf af mig.</p>

<p>Tilsvarende er det ulideligt at være anbragt et sted, hvor alle er i behandling for psykose og svært inaktive og passive som følge heraf. Når mine fremtidsudsigter er så håbløse som tilfældet er, takket være "Den praktiserende læge"s fejldiagnose, er det meget sandsynligt at jeg får et tilbagefald af min depression, når "Den fremtrædende psykiater" har udtrappet mig af den antidepressive medicin.</p>

<p>Det er meget alvorligt og en skandale af dimensioner at ødelægge et menneskes liv og fremtid ved en fejldiagnose. Denne fejldiagnose som blev fremsat af "Den praktiserende læge" den 1. juni 2016, skulle have været erkendt og korrigeret samme dag som den blev fremsat. Fordi man af misforstået kollegiale hensyn overfor "Den praktiserende læge" lod være, har jeg igennem to og et halvt år været udsat for tortur, og når man er udsat for tortur i så lang tid, ender ethvert menneske til sidst med at sige og gøre hvad som helst for at slippe for torturen.</p>

<p>Desværre kan eller vil "Den fremtrædende psykiater" og "Klinikchefen" ikke sætte sig ind i hvor katastrofal fejldiagnosen har været for mig. Hvad angår det konkrete indhold af "Den praktiserende læge"s tvangsindlæggelseserklæring fra 2016, så var hendes argumenter for at tvangsindlægge mig beviseligt enten frit opfundne, svært fordrejede eller irrelevante. Det er i den sammenhæng vigtigt at huske på at en tvangsindlæggelseserklæring er et juridisk dokument, og hvis man forfalsker et juridisk dokument, er man bedrager. En løgn der gentages tilstrækkeligt mange gange bliver åbenbart til en sandhed i psykiatrien.</p>

<p>Listen over de fagligt og moralsk underlødige psykiatere der har videreført (”diagnose fejlfiksering” hedder det vist) "Den praktiserende læge"s fejldiagnose, er i kronologisk rækkefølge: TT, TBJ, LBJ og "Den fremtrædende psykiater". Fordi "Den fremtrædende psykiater" ikke vil gøre hvad der er fagligt rigtigt, men nægter at se realiteterne i øjnene og erkende at jeg ikke er eller har været psykotisk, bliver resten af mit liv et mareridt. Det er fortsat yderst problematisk at "Den fremtrædende psykiater" nægter at lytte til hvad jeg har at sige til lægesamtalerne og at hun helt ignorerer hvad jeg skriver til hende.</p>

<p>Til samtalerne, som bæger præg af at hendes envejskommunikation, har hun en agenda som hun ikke afviger fra. Der er nu to af plejepersonalet inde til samtalen. Om det er et mislykket forsøg på at intimidere mig, eller "Den fremtrædende psykiater"s ubegrundede angst for at jeg vil være udadreagerende, skal jeg ikke kunne sige, men jeg foreslår at der for hyggens skyld til næste samtale deltager tre eller fire fra plejepersonalegruppen. Jeg kommer ligeledes snart til at få en eller flere af mine pårørende til at deltage i samtalerne, så de ved selvsyn kan bevidne hvor modbydelige og ubehagelige de er.</p>

<p>"Den fremtrædende psykiater" er stadig minimalt tilstedeværende på afdelingen, og har ingen mulighed for at vurdere min adfærd i løbet af den meget korte tid samtalerne varer. Jeg skal endnu engang gøre opmærksom på at det ikke er psykiatriens opgave at (tvangs)behandle og straffe raske mennesker, sådan som "Den fremtrædende psykiater" forsøger på at gøre. Hvis hun alligevel gør alvor af sine trusler om medicinering af mig med antipsykotisk medicin, misbruger hun sin stilling og sit fag. Der er mange måder hvorpå førnævntes behandling af mig er irrationel, og i de foregående breve til hende, har jeg nævnt flere måder dette kommer til udtryk på. Jeg skal hermed nævne endnu en måde, nemlig at "Den fremtrædende psykiater" såfremt hun virkeligt mente at jeg var psykotisk, inden for kort tid efter min ankomst på afdelingen skulle have igangsat antipsykotisk behandling af mig. At gøre det på nuværende tidspunkt ville rent ud sagt være latterligt.</p>

<p>Det er besynderligt at jeg skal belære en speciallæge i psykiatri om vigtigheden af at inddrage pårørende i diagnostik og udredning af patienten, men det er bydende nødvendigt når "Den fremtrædende psykiater" ikke bare undlader at gøre det, men ligefrem frasiger sig mine pårørendes oplysninger om min adfærd gennem min barn- og ungdom, samt især i de seneste tre år. "Den fremtrædende psykiater" lider åbenbart af den paranoide vrangforestilling at jeg fra retspsykiatrisk afdeling sidder og orkestrerer hvad mine pårørende skal oplyse hende om. Jeg er nødt til at virkelighedskorrigere hende og oplyse at det ikke er tilfældet, og at mine pårørende ikke lader sig diktere af mig.</p>

<p>Sidstnævnte vil mig selvfølgelig kun det bedste, og det inkluderer også at fortælle mig, hvis de syntes at jeg var sindssyg (psykotisk), uagtet om jeg ville bryde mig om det eller ej. Det er ikke tilfældet. Men bare fordi mine pårørendes oplysninger ikke passer ind i "Den fremtrædende psykiater"s forudindtagede og forfejlede opfattelse af hvad jeg skulle fejle, betyder det ikke at hun bare kan forkaste hvad de har at fortælle hende. "Den fremtrædende psykiater" kan jo ringe til dem og udfritte dem om min psykopatologi - eller snarere - fraværet heraf. En anden forudindtaget fejlopfattelse er at jeg skulle have misbrugt centralstimulantia. For tre år siden havde jeg et overforbrug af denne type medicin, men det er som bekendt ikke det samme som et misbrug, og derfor har speciallæge i psykiatri H efter en langvarig og grundig udredning da også i 2017 genopstartet denne behandling med eklatant effekt og uden tabletsvind. Mit problem er ikke at jeg får centralstimulantia, men at jeg ikke får det.</p>

<p>Det har selvfølgelig intet med stoftrang eller misbrug at gøre, og det er perfidt og desavouerede at påstå at det skulle være tilfældet. "Den fremtrædende psykiater" modarbejder at jeg under indlæggelsen kan varetage meningsfuld og gavnlig beskæftigelse. Heldigvis kan hun ikke forhindre at jeg oversætter artikler for den ene af de to af mine venner som er journalister. Hun ønsker at jeg skal være fuldstændig passiv, og isoleret fra omverdenen så meget som muligt. Som pseudoargument begrunder hun dette med at jeg angiveligt ikke samarbejder med hende. Det, hun vil have jeg samarbejder om, er at acceptere behandling med skadelig antipsykotisk medicin, selv om jeg er rask og ikke psykotisk. Jeg kan ikke med ord beskrive hvor ulækker "Den fremtrædende psykiater"s ønske om unødvendig og skadelig medicinering af mig er.</p>

<p>Det er interessant at proceduren for besøg af pårørende nu er ændret, således at alle der ringer og vil i kontakt med mig, skal oplyse hvilken relation de har til mig, og hvor længe de har kendt mig. Jeg har jo ophævet min diskretion og må tale med hvem som helst jeg ønsker, og jeg ønsker at tale med alle der tager kontakt til mig. Mon ikke at procedureændringen intet har med hensynet til mig at gøre, men derimod hensynet til "Den fremtrædende psykiater"? Det er problematisk at Region Hovedstadens jurister tilsyneladende hermed aktivt forsøger at indskrænke min ytringsfrihed.</p>

<p>Jeg skal bede om:</p>
<P>Indscanning af dette dokument i min journal.</p>
<p>Jeg skal endnu engang oplyse at jeg ønsker:</p> 
<p>Ophævelse af diskretion.</p>
<p>Desuden vil jeg gerne vide hvorledes det kan være, at jeg først efter 43 dages indlæggelse fik tildelt en bistandsværge (den 10. januar 2019)?</p>
<p>Havde det eksempelvis noget at gøre med at "Den fremtrædende psykiater" var på tre ugers ferie og først returnerede på arbejde den 21. januar 2019?</p>
<p>Jeg ser frem til næste samtale og hvilke platte og ubegrundede sanktioner "Den fremtrædende psykiater" nu vil underkaste mig. Kjeld</p>



<p><b>14. januar 2019 - Status – afleveret til læge samme dag</b></p>
<p>Jeg har været indlagt på Retspsykiatrisk Afdeling 81 siden den 29. november 2019. Det er intet i min adfærd i den forgangne periode, der har så meget som antydet at jeg skulle være sindssyg. Det samme er tilfældet hvad angår de knapt 60 dage, jeg tilbragte i Vestre Fængsel. Jeg har ikke engang haft symptomer, der ikke er eksklusive for psykose, men for andre psykiatriske tilstande og sygdomme, såsom depression. Eneste mulige undtagelse herfra, er følelsen af ulidelig kedsomhed og bevægetrang, som alene skyldes min medførte opmærksomheds- og koncentrationsforstyrrelse.</p>

<p>Jeg har dog med daglig fysisk aktivitet formået at kompensere herfor. Jeg har fået vanlig antidepressiv medicin i hele perioden, og jeg anser mig velbehandlet for depressionen. Jeg har på eget initiativ seponeret den virkningsløse Phenergan. Efter min samtale med "Klinikchefen" i sidste uge, hvor hun truede mig med tvangsmedicinering med antipsykotisk medicin, iværksatte jeg en sultestrejke, som varede tre dage. Den ophørte først da jeg til min store overraskelse og glæde fik besøg af min bistandsværge. Han forklarede mig proceduren for tvangsmedicinering, hvilket man ikke tidligere havde besværet sig med at gøre, og derved kunne jeg forstå at en beslutning om at anvende tvang kunne påklages, hvilket ville have opsættende virkning. Derfor var det ikke længere rationelt at fortsætte sultestrejken, som ophørte den 10. januar 2019.</p>

<p>Det er på tide at den fejldiagnose, jeg modtog den 1. juni 2016 én gang for alle bliver manet i jorden. Det burde være psykiatriens fornemmeste opgave, og ikke, som det er tilfældet i skrivende stund, at true mig med tvangsmedicinering med antipsykotisk medicin. Min eksistens og mit velbefindende er langt vigtigere end psykiaternes frygt for at tabe ansigt og erkende deres fejl, eller hensynet til de psykiaterkolleger, der videreførte en fejldiagnose.</p>

<p>Min oplevelse er at psykiaterne alene er moralsk fordømmende og ikke har forholdt sig til min aktuelle psykiske tilstand. Førnævntes minimale tilstedeværelse på afdelingen nødvendiggør en sandfærdig afrapportering fra plejepersonalet om de indlagtes psykopatologi eller mangel på samme.</p>

<p>Jeg er fuldstændig apsykotisk, men når psykiaterne har en vrangforestilling om det modsatte, må det skyldes én af nedenstående årsager:</p>
<p>1. Plejepersonalet har ikke fyldestgørende og objektivt noteret min adfærd i sygeplejejournalen.</p>

<p>Eller</p>

<p>2. Psykiaterne nægter at forholde sig til plejepersonalets observationer.</p>

<p>Fra mit synspunkt er årsagen naturligvis ligegyldig, men resultatet er helt urimeligt. Dem der kender mig bedst er imidlertid hverken plejepersonalet eller psykiaterne, men derimod min familie og (barndoms)venner. Dem har jeg haft tæt kontakt med under mit ophold på afdelingen, og som alle siger at jeg fremstår præcis som jeg altid gjort. Det er langt den bedste realitetstest. Det er meget vigtigt at I retter ind efter virkeligheden.</p>

<p>Det er hverken politiet, STPS eller Retslægerådet der bestemmer den konkrete behandling. Der er absolut ingen medicinsk indikation for at opstarte antipsykotisk behandling. Vælger man at gøre det alligevel, bruger man medicinen alene som en ekstra straf, og så er der tale om et overgreb. Skulle nogen have glemt det, fremgår det af Geneve konventionen at læger ikke må deltage i ydmygende, fornedrende, nedværdigende behandling eller psykisk tortur af patienter.</p>

<p>Det skulle undre mig hvis det ikke også gjaldt for psykiatere, psykologer, sygeplejersker og assistenter. Det er i skrivende stund primært "Den fremtrædende psykiater"s og "Klinikchefen"s ansvar. Men det ændrer ikke på at alle der deltager i tvangsmedicinering af mig har et moralsk, fagligt og juridisk ansvar. Man kan altså ikke undslå sig med at man bare har gjort hvad psykiaterne dikterer.</p>

<p>Det er en vrangforestilling, at jeg skal passiviseres af antipsykotika for at forhindre fremtidig kriminalitet, for har jeg begået noget som helst kriminelt, skyldes det udelukkende tidligere overgreb udøvet af psykiatere. Netop derfor vil et overgreb som tvangsmedicinering af mig have præcis modsatte effekt.</p>

<p>Alene den trussel jeg har levet i frygt for i den foregående måned, er regelret psykisk tortur, og utilgivelig.</p>

<p>Jeg har ved flere lægesamtaler fortalt ovenstående psykiatere om min situation, men man har nægtet at forholde sig til hvad jeg har sagt. Derfor har jeg intet at tale med psykiaterne om, især ikke hvis præmissen er at jeg skulle være psykotisk. Jeg er udmærket klar over konsekvensen af min beslutning. Skulle man have held til at tvangsbehandle mig med antipsykotisk medicin, genoptager jeg sultestrejken igen, og uden slutdato.</p>
 
<p>Bortset fra "Den fremtrædende psykiater"s og "Klinikchefen"s behandling og deres uberettigede og overdrevne sanktioner, har jeg det udmærket på afdelingen, og jeg kan sagtens forblive indlagt så længe det skal være.</p>

<p>Jeg skal til slut bede om følgende:</p>
<p>Fuld aktindsigt i min journal, inklusiv parakliniske prøvesvar og sygeplejejournalen.</p>
<p>Vitamin D tilskud som følge af habituel hypovitamin D-æmi.</p>
<p>Tilføjelse af JJ til listen af nærmeste pårørende.</p>
<p>Seponering af tablet Phenergan i Sundhedsplatformen.</p>
<p>Indscanning af dette dokument i min journal.</p>
<p>Ledsaget udgang til lokal optiker.</p>

<p>Venlig hilsen, Kjeld.</p>


<p><b>Den 14. januar 2019</b></p>
<p><b>Respons lægesamtale den 28. januar 2019</b></p>
<p>Lægesamtalen med "Den fremtrædende psykiater" og med deltagelse af J og T fra plejepersonalet var som sædvanlig en modbydelig oplevelse. Det nye var at hun dels havde fundet en diagnose til mig, dels at hun havde besluttet sig for at tvangsbehandle mig med antipsykotisk medicin onsdag den 6. februar 2019. Jeg går i detaljer i min bog og via min kontakt til pressen (X og X), men jeg skal blot oplyse følgende i relation til samtalen: Ad tvangsbehandlingen "Den fremtrædende psykiater" har nu definitivt påbegyndt proceduren for tvangsmedicinering, idet hun, som denne foreskriver, har fået min bistandsværge til at møde frem tirsdag den 5. februar 2019, således at han kan bevidne påbegyndelsen af tvangsbehandlingen. Jeg foreslog at hun påbegyndte proceduren for tvangsbehandling straks, så jeg slap for den ulidelige og psykisk nedbrydende ventetid, men "Den fremtrædende psykiater" nægtede dette. At jeg oplyste hende at det var at sammenligne med psykisk tortur, var hun ligeglad med. Helt forsimplet handler det om at "Den fremtrædende psykiater" for en hver pris vil behandle mig med antipsykotisk medicin, og at jeg nægter at modtage denne unødvendige og skadelige behandling. Da hverken hun eller jeg ændrer holdning, er alle tiltag, såsom mindstemiddelprincippet, meningsløse og et rent skuespil. For det samarbejde "Den fremtrædende psykiater" efterlyser, betyder udelukkende at jeg frivilligt accepterer en skadelig behandling. Dermed udøver "Den fremtrædende psykiater" frivillig tvang (ifølge lægebog i retspsykiatri ”skjult tvang”1). Det er selvfølgelig moralsk og fagligt en skændsel. Påstand om psykopatologi under aktuelle indlæggelse "Den fremtrædende psykiater" postulerede under samtalen at jeg under aktuelle indlæggelse var psykotisk idet jeg havde vrangforestillinger og anvendte neologismer. Jeg spurgte hende flere gange om hun kunne være konkret og oplyse mig om hvilke neologismer, jeg havde anvendt. Det var hun enten ikke villig til eller i stand til. Hvad angik mine vrangforestillinger, henviste hun til hvad jeg havde oplyst hende om i de breve jeg havde udarbejdet til hende til i forbindelse med lægesamtalerne. Hårdt presset fremlagde hun to vrangforestillinger jeg angiveligt skulle lide af, nemlig paranoide og megalomane vrangforestillinger. "Den fremtrædende psykiater" påstod at nedenstående passage fra mit brev af 28. januar 2019 var en paranoid vrangforestilling: ”Det er interessant at proceduren for besøg af pårørende nu er ændret, således at alle der ringer og vil i kontakt med mig, skal oplyse hvilken relation de har til mig, og hvor længe de har kendt mig. Jeg har jo ophævet min diskretion og må tale med hvem som helst jeg ønsker, og jeg ønsker at tale med alle der tager kontakt til mig. Mon ikke at procedureændringen intet har med hensynet til mig at gøre, men derimod hensynet til "Den fremtrædende psykiater"? Det er problematisk at Region Hovedstadens jurister tilsyneladende hermed aktivt forsøger at indskrænke min ytringsfrihed.” Er der tale om paranoide vrangforestillinger? Det kræver at man først kigger på definitionen af vrangforestillinger: ”En vrangforestilling er som bekendt en urokkelig overbevisning, som ikke er i overensstemmelse med virkeligheden, og som ikke deles af andre med samme sociokulturelle baggrund.”2 En af mine pårørende som har besøgt mig flere gange, fortalte i forbindelse med seneste besøg i sidste uge spontant, at han nu til forskel fra tidligere skulle oplyse personalet oplyse hvilken relation han har til mig, og hvor længe han har kendt mig. Hvis min pårørende mener at proceduren er ændret og jeg synes at det lyder plausibelt, så deles min overbevisning af andre med samme sociokulturel baggrund. Hvis "Den fremtrædende psykiater" fortæller mig at proceduren – i modstrid med hvad min pårørende har oplyst mig om – ikke er ændret, så tror jeg selvfølgelig på hvad hun siger, og må konkludere at min pårørende tager fejl. Når jeg nu tror på hvad hun siger, er der ikke tale om en urokkelig overbevisning, men bare en banal misforståelse. Derfor er der ikke tale om en paranoid vrangforestilling. Er det så en paranoid vrangforestilling at "Den fremtrædende psykiater" har haft kontakt med Region Hovedstadens jurister, som hun påstod at det var? Det er et faktum at "Den fremtrædende psykiater" har haft kontakt med førnævnte jurister, og dermed er min overbevisning i overensstemmelse med virkeligheden, og dermed ikke en vrangforestilling. Hvad angår min sammenkobling mellem procedureændringen og "Den fremtrædende psykiater"s kontakt til juristerne, så er formodningen dels formuleret som et spørgsmål og dels bortfalder min hypotese, når og hvis "Den fremtrædende psykiater" fortæller mig at der ikke er sket nogen procedureændring. Dermed er der samlet set ikke tale om en urokkelig overbevisning og dermed ikke en vrangforestilling. Man har lov til at tage fejl og stille spørgsmål uden at "Den fremtrædende psykiater" straks påstår at man lider af vrangforestillinger. Når hun alligevel gør det, misbruger hun psykiatrien. Til samtalen påstod G også at jeg led af megalomane vrangforestillinger. Årsagen skulle ifølge hende være, at jeg er stærkt kritisk overfor hendes behandlingsforslag og strategi. Hun brugte som argument at hun både var overlæge og speciallæge i psykiatri, og at hun derfor havde ret, når hun ville tvangsbehandle mig med antipsykotisk medicin. Med andre ord, lider jeg af storhedsvanvid fordi jeg er uenig med hende og i øvrigt synes at hun er ubehageligt at tale med. Sidstnævnte har intet at gøre med megalomane vrangforestillinger. At jeg kritiserer at hun helt åbenlyst anvender psykiatrisk terminologi forkert, har jeg i det ovenstående påvist. Jeg har aldrig, som "Den fremtrædende psykiater" fremfører, påstået at jeg er bedre end alle andre. Jeg er nødt til at slå fast at jeg udmærket ved at jeg ikke er bedre end alle andre. Derimod mener jeg at kunne påvise at "Den fremtrædende psykiater" misbruger psykiatrien, enten på grund af inkompetence, i ond tro, eller en kombination heraf. Det betyder at hun i min optik udviser en faglig standart der er lavere end hvad man burde forvente. Altså, for at skære det ud i pap, at "Den fremtrædende psykiater" er ringere end de fleste andre psykiatere, ikke at jeg er bedre end de fleste andre. At man er overlæge og speciallæge i psykiatri er selvfølgelig ikke garant for at man ikke laver fejl eller handler amoralsk. At henvise til sin autoritet, er ikke i sig selv et validt argument for noget som helst. Man må gerne kalde mig arrogant eller rethaverisk, men at lide af megalomane vrangforestillinger gør jeg ikke. Mener "Den fremtrædende psykiater" at Basisbog i psykiatri tager fejl med hensyn til hvad vrangforestillinger er? Bruger "Den fremtrædende psykiater" en anden definition på vrangforestillinger? Hvad angår postulatet om min brug af neologismer, er det nødvendigt først at forstå hvad der menes med neologismer: ”Neologismer er udtryk for det fænomen, at patienter selv skaber nye ord. Man kan ikke altid gennemskue meningen med ordene.”3 Som eksempel er på hvad neologismer er, nævner pågældende bog følgende: 1. Om en 28-årig mand med kronisk skizofreni, indlagt i forbindelse med medicinsvigt (s. 117-118): ”Han fortalte nu, at han gerne ville have den føromtalte kvindelige plejer som kontaktperson. Han kunne godt lide hendes ”blyde” måde at være på.” 2. Og på side 118 fremgår det: ”En patient havde en ubehagelig følelse af at have en ispind i hovedet. Han beskrev, at følelsen gik ”transdernt” gennem hovedet.” Her er neologismerne ordene ”blyde” og ”transdernt”. Jeg vil gerne vide hvor i mine breve jeg har anvendt lignende ordnydannelser? Under lægesamtalen spurgte jeg hende flere gange om hvilke neologismer jeg da havde anvendt, men hun nægtede at svare. Det er lidt af en skandale at en overlæge i psykiatri ikke er i stand til at begrunde sine postulater om psykopatologi. Derfor vil jeg gerne vide om "Den fremtrædende psykiater" er enig i Basisbog i psykiatris definition på neologismer, og om hun i givet fald har en anden og mere korrekt definition af fænomenet? Påstand om tidligere psykopatologi i form af paranoid psykose Hvis indholdet i "Den praktiserende læge"s tvangsindlæggelsesprotokol var i overensstemmelse med virkeligheden, var jeg paranoid psykotisk den 1. juni 2016, hvor hun efter fem minutters samtale sagde at hun ville indlægge mig på røde papirer. At det ikke var tilfældet skal jeg påvise i det nedenstående, med det forbehold at jeg aktuelt ikke har adgang til det materiale der sort på hvidt dokumenterer hvad jeg skriver. Sidstnævnte skyldes dels min aktuelle frihedsberøvelse, og dels at politiet har konfiskeret alt mit IT-udstyr. "Den fremtrædende psykiater" skylder mig som minimum at forholde sig til, om det jeg har påstået rent faktisk er i overensstemmelse med virkeligheden eller ej. Til dato har ingen psykiatere gidet besvære sig med at gøre dette. Det kan umuligt være hensigten at man som læge kan erklære et menneske som sindssygt alene på baggrund af lægens følelser eller fornemmelser. Man skal kunne argumentere for det med lægefaglige termer og det de beskriver, skal være i overensstemmelse med virkeligheden. Dette er ikke tilfældet med "Den praktiserende læge"s erklæring. Sidstnævnte skriver: 1. ”Kjeld påstår at hele Københavns hashmafia er efter ham”. Dette har jeg aldrig påstået. Da "Den praktiserende læge" spurgte mig om hvordan jeg havde det i min lejlighed (Dronningens Tværgade 46), fortalte jeg at jeg var glad for at bo der, men at det var ulideligt at opholde sig i lejligheden i øjeblikket, da temperaturen om eftermiddagen lå på over 30 grader pga. hedebølge, samt at jeg ikke havde nogen ventilator. Desuden røg min underbo en hel del hash, og når vi begge havde vinduerne vidt åbne, steg røgen op i min lejlighed. Hvor vidste jeg fra at underboen røg hash? Det kom sig af at jeg et par måneder forinden var begyndt at have mine vinduer åbne i længere og længere tid i takt med at vejret blev varmere. Jeg lagde i den forbindelse mærke til at der ofte lugtede af røg, og det var generede, især når jeg havde mit vasketøj hængende til tørre i min stue og måtte have vinduerne åbne. Der blev røget så meget hash at jeg kunne tørre sort tilsmudsning af røgpartikler af fra min vindueskam. En dag mødte jeg læge MP i vaskekælderen. Hun boede i samme opgang, men på første sal. Vi faldt i snak, og hun fortalte mig at hun var stærkt generet af hashrøg, som dels kom fra min underbo og dels fra nedgangen til kælderen, som lå umiddelbart under hendes franske altan, hvor der stod nogen og røg hash. Jeg har aldrig prøvet at ryge hash og vidste ikke at det sandsynligvis var det, jeg kunne lugte, men hvorfor skulle jeg ikke tro på hvad MP fortalte mig? MP fortalte at hun havde meldt hashrygningen til politiet tidligere, men at de ikke ville gøre noget ved det, med mindre der ligefrem var tale om hashsalg. Vi aftalte at jeg også skulle kontakte politiet når jeg observerede nogen der røg hash, for derved kunne mængden af henvendelser måske alligevel få politiet til at rykke ud. Jeg så to gange folk stå og ryge hash i nedgangen til kælderen. Begge gange var der tale om to unge, mørklødede mænd. Før jeg ringede til politiet første gang, kontaktede jeg for en god ordens skyld beboerformanden (HM?), og han kunne bekræfte at gener fra enkelte beboeres hashrygning det var et velkendt problem. Derfor ringede jeg til politiet og anmeldte det. Jeg fik i den forbindelse oplyst et journalnummer, som vi skulle oplyse hver gang nogen observerede folk der stod i grupper og røg hash. Det journalnummer kan rekvireres og er at finde på en af mine konfiskerede computere. Desuden konfererede jeg med boligselskabet om underboen, og den mail kan ligeledes rekvireres enten hos boligselskabet (Patrizia) eller findes på en af mine konfiskerede computere. Den anden gang jeg så to mænd ryge hash, var i forbindelse med at jeg skulle af sted til svømning. I det jeg åbnede kælderdøren og skulle op af den udendørs trappe med min cykel, måtte jeg klemme mig imellem to unge mænd, der stod og røg et eller andet. De stod uden for og i det øjeblik jeg passerede dem, så jeg MP stod på den franske altan og stå og råbe til dem at de skulle forsvinde. Jeg hilste på hende og kørte af sted. Læge J   vil kunne bekræfte min beretning. Derfor var der hverken tale om vrangforestillinger eller hallucinationer. Hvorfor fordrejede "Den praktiserende læge" min oplysning fra noget der var trivielt til noget der var tegn på psykose? Aner det ikke, men det er ikke min opgave at udtale mig om hendes bevæggrunde. 2. ”Kjeld taler om data som han ikke vil vise mig”. Dette er blevet fremlagt som en paranoid vrangforestilling. Det var imidlertid ikke en vrangforestilling, men derimod var der tale om en ekstern harddisk, som var krypteret med stæk kryptering (som det var et lovkrav) og som indeholdt de data, som min daværende ph.d. vejleder E havde svindlet med. Jeg ville hjertens gerne vise "Den praktiserende læge" disse data, men hvordan i alverden skulle jeg dog kunne det? Det var en harddisk formateret med et Mac filformat der ikke kunne læses fra "Den praktiserende læge"s Windows PC, og derudover havde hun ikke det krypteringsprogram der var nødvendig for at dekryptere disse data, og som i øvrigt heller ikke fandtes til PC, men kun til Mac. Det var således fysisk umuligt at vise hende de data. Hun troede heller ikke på at der rent faktisk var tale om personhenførbare og fortrolige data, der stammede fra min vejleders datasvindel. Datatilsynet har imidlertid i 2018, fire år efter jeg indgav anmeldelsen, givet mig ret i, jf. j. nr. 2018-632-0213, at der var tale om svindeldata, hvor E ulovligt bl.a. havde lagt data ud i en Googlekalender uden at der var indgået en såkaldt databehandleraftale med Google. 3. ”En privat praktiserende psykiater har oplyst at Kjeld er paranoid og psykotisk”. Det er der aldrig nogen privat praktiserende psykiater der har påstået. Den psykiater "Den praktiserende læge" henviste til var SBJ. Han har i en e-mail, der kan rekvireres sendt til mig efter tvangsindlæggelsen direkte skrevet at han aldrig har givet mig nogen diagnose eller skrevet nogen epikrise på mig efter et måneders varende forløb. Her lyver "Den praktiserende læge" altså direkte. De resterende oplysninger hun har opgivet som begrundelse for at tvangsindlægge mig er så irrelevante mht. at begrunde at jeg skulle have været psykotisk, at jeg ikke kan huske dem, og når jeg får rekvireret "Den praktiserende læge"s tvangsprotokol, skal jeg med glæde forklare hvorfor. Desuden har flere af mine pårørende set den dokumentation jeg henviser til i det ovenstående, og kan indtil det lykkedes mig at rekvirere den, bekræfte at den eksisterer. "Den fremtrædende psykiater" er nødt til at forholde sig til mine oplysninger! I øvrigt kan jeg oplyse at jeg på tidspunktet for den kriminalitet jeg skulle have begået og som jeg er dømt for, var i et forløb hos privat praktiserende psykiater H, der i sin erklæring af marts 2017 udtalte at jeg ikke havde været psykotisk. Hvordan kan det være at psykiater "Den fremtrædende psykiater" ignorer denne udtalelse? Må man gerne inden for psykiatrien frasortere speciallægeerklæringer der taler imod ens forudindtagede hypotese? Konklusion Det handler ikke om hvilken kriminalitet jeg har begået. Det handler om hvor vidt jeg var og er psykotisk eller ej, og især om der er indikation for tvangsbehandling med antipsykotika af mig eller ej. Mit forløb minder efterhånden om ”Gøgereden”. Det er interessant at "Den fremtrædende psykiater" føler sig intimideret af mig, når det ikke er mig, der truer hende med tvangsmedicinering med antipsykotisk medicin, og det ikke er mig der medbringer hele to af plejepersonalet til samtalerne, fordi jeg er bange. Jeg er imidlertid ikke i en situation hvor jeg kan tillade mig at være høflig og tilbageholdende, når jeg bliver truet med tvangsbehandling, og set i den sammenhæng er det ligegyldigt hvor intimiderende man synes jeg er. Jeg kan ikke lide af paranoid psykose, når jeg ikke lider af vrangforestillinger, og derfor har alverdens antipsykotiske medicin ingen effekt. Hvis man alligevel tvinger mig i behandling med denne type medicin, vil eneste effekt heraf være sedation og passivitet, som er en bivirkning. Jeg skal bede om: * Indscanning af dette dokument i min journal. * At dokumentet printes ud og medbringes til samtalen på tirsdag. Foruden journalist B og læge J  , deltager jurist T også i samtalen tirsdag den 5. januar 2019, kl. 14.00. Da sidstnævnte befinder sig i udlandet, vil han deltage telefonisk. Den 30. januar 2019 Kjeld</p>

<p>1. S. 96 – 104, Ret og tvang i psykiatrien, 1. udgave 2000, Munksgaard Danmark, Day Poulsen et al.</p>
<p>2. S. 38, Basisbog i psykiatri, 1. udgave 2010, Munksgaard Danmark, red. H Day Poulsen. 3. S. 117, Basisbog i psykiatri, 1. udgave 2010, Munksgaard Danmark, red. H Day Poulsen.</p>


<p>Den 25, marts 2019</p>
<p> Kjeld Andersen 1. april 2019</p>

<p><b>Respons til lægesamtale den 1. april 2019</b></p> 
<p>I dagens anledning havde "Den fremtrædende psykiater" allieret sig med "Klinikchefen". Ligeledes deltog "Morone" fra plejepersonalet. Forud for samtalen havde "Morone" på min forespørgsel fortalt at selv om den normale besøgstid var kl. 14.00 og derefter, så ville hun gerne sørge for at jeg alligevel kunne få en times samtale med min ven, nu når han alligevel var til stede.</p>

<p>Efter samtalen var "Morone" hurtigt ude og skyndte sig at rydde op, mens hun sagde at jeg alligevel ikke måtte have besøg af min ven i besøgslokalet. Det var vist nyttesløst at diskutere med hende om det. Hun udstillede bare sig selv som den tosse hun var. Det der var positivt til samtalen var at jeg flere gange fik spurgt om hvordan min psykose konkret kom sig til udtryk, og at de [ "Den fremtrædende psykiater" og "Klinikchefen"] hver eneste gang ikke var i stand til at svare på det. Fordi jeg åbenbart var for stor en mundfuld for formanden for Dansk Psykiatrisk Selskab, blev beslutningen at jeg skulle sendes til Sankt Hans Hospital.</p>

<p>Det kunne kun tolkes som et nederlag for "Den fremtrædende psykiater". På trods af at hun havde magt til at tvinge mig i en skadelig og unødvendig behandling, kunne hun fortsat ikke håndtere mig med hendes intimidering og magt. Hun kunne ikke engang - på trods af at jeg aldrig tidligere havde været så presset - vinde over mig i en diskussion. Ja, det var vel lidt megalomant af mig at mene, men sådan tolkede jeg det alligevel.</p>


<p>Den 25, marts 2019</p>
<p> Kjeld Andersen 1. april 2019</p>

<p><b>Respons til lægesamtale den 1. april 2019</b></p> 
<p>I dagens anledning havde "Den fremtrædende psykiater" allieret sig med "Klinikchefen". Ligeledes deltog "Morone" fra plejepersonalet. Forud for samtalen havde "Morone" på min forespørgsel fortalt at selv om den normale besøgstid var kl. 14.00 og derefter, så ville hun gerne sørge for at jeg alligevel kunne få en times samtale med min ven, nu når han alligevel var til stede.</p>

<p>Efter samtalen var "Morone" hurtigt ude og skyndte sig at rydde op, mens hun sagde at jeg alligevel ikke måtte have besøg af min ven i besøgslokalet. Det var vist nyttesløst at diskutere med hende om det. Hun udstillede bare sig selv som den tosse hun var. Det der var positivt til samtalen var at jeg flere gange fik spurgt om hvordan min psykose konkret kom sig til udtryk, og at de [ "Den fremtrædende psykiater" og "Klinikchefen"] hver eneste gang ikke var i stand til at svare på det. Fordi jeg åbenbart var for stor en mundfuld for formanden for Dansk Psykiatrisk Selskab, blev beslutningen at jeg skulle sendes til Sankt Hans Hospital.</p>

<p>Det kunne kun tolkes som et nederlag for "Den fremtrædende psykiater". På trods af at hun havde magt til at tvinge mig i en skadelig og unødvendig behandling, kunne hun fortsat ikke håndtere mig med hendes intimidering og magt. Hun kunne ikke engang - på trods af at jeg aldrig tidligere havde været så presset - vinde over mig i en diskussion. Ja, det var vel lidt megalomant af mig at mene, men sådan tolkede jeg det alligevel.</p>

<p><b>21. januar 2019</b></p>
<p>Fortsat ingen lægesamtale med "Den fremtrædende psykiater". Jeg troede ikke at det var en bevidst handling for at stresse mig, men det var ikke desto mindre resultatet. Jeg havde ikke sovet meget om natten, jeg vågnede kl. 02.28 og var vågen i omkring to og en halv time. Forbandet være psykiatrien og "Den fremtrædende psykiater".</p>

<p>I mellemtiden huserede den overstadige psykolog på afdelingen, men jeg undgik hende så godt jeg kunne. Et opkald fra min bedste ven gav mig fornyet styrke og indgød mig mod. Samtidig ringede T, en anden af mine venner. Det var for vildt. Det kunne godt være at psykiaterne havde svigtet, og det i stor stil, men det havde mine venner ikke. Hellere det end omvendt.</p>

<p>Problemet med at min far ringede var at han konstant ville have svar, jeg ikke havde. Det var sikkert lige så frustrerende for mig som for ham. Det hele var absurd. Jeg talte med mine venner og bekendte, og fik besøg på daglig basis, og alle behandlede mig som de altid havde gjort, nemlig normalt og som et normalt menneske. Men omvendt stod jeg til at få tvangsmedicinering af "Den fremtrædende psykiater". </p>

<p>Plejepersonalet var som altid venlige, men det var jo totalt ligegyldigt hvor venlige ens bødler var. Hvorfor kritiserede de ikke den ignorante psykiater? Den eneste logiske forklaring måtte være at de var enige med hende, men det kunne umuligt bero på faglighed og deres observationer.</p>

<p>B gav mig i øvrigt en god ide: at jeg kunne fungere som en rådgiver og bistandsværge for mennesker i samme situation som min. Først på frivillig basis, siden måske som konsulent. Det vigtigste for mig var ikke at tjene penge, men at hjælpe mennesker i samme situation som min, så de ikke skulle gennemgå samme mareridt som jeg. Den mentale dovenskab rådede i psykiatrien inden for alle faggrupper, hvis man kunne slippe afsted med det.</p>


